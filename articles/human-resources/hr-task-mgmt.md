---
title: การจัดการงาน
description: หัวข้อนี้อธิบายฟังก์ชันการจัดการงานสามารถใช้งานได้ใน Microsoft Dynamics 365 Human Resources
author: twheeloc
ms.date: 12/20/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.search.scope: Human Resources
ms.custom: 7521
ms.assetid: ''
ms.search.region: Global
ms.author: twheeloc
ms.search.validFrom: 2021-29-11
ms.dyn365.ops.version: Human Resources
ms.openlocfilehash: 614f37236bbd0239925e37ebf29f59ac006d09cd
ms.sourcegitcommit: 4f84540e6121ca3d5ae52ee07e414116d423cefa
ms.translationtype: HT
ms.contentlocale: th-TH
ms.lasthandoff: 01/03/2022
ms.locfileid: "7948801"
---
# <a name="task-management"></a>การจัดการงาน

การจัดการงานช่วยให้คุณสามารถสร้างงานต่างๆ ที่ต้องทำให้เสร็จสมบูรณ์ในการจ้างงาน (เข้าทำงาน) เลิกจ้าง (ออกจากงาน) และโอนย้าย (การเปลี่ยนงาน) พนักงาน การจัดการงานใช้แนวคิดของรายการตรวจสอบ รายการตรวจสอบคือรายการของงานการดูแลพนักงานใหม่ การออกจากงานหรือการเปลี่ยนงาน การจัดการงานจะใช้รายการตรวจสอบเพื่อจัดกลุ่มงานเข้าด้วยกัน และกําหนดงานให้กับแต่ละบุคคลหรือกลุ่ม ฟังก์ชันรายการตรวจสอบสำหรับการดูแลพนักงานใหม่ การออกจากงานหรือการเปลี่ยนงานจะคล้ายคลึงกัน

## <a name="checklist-overview"></a>ภาพรวมของรายการตรวจสอบ

รายการตรวจสอบคือกลุ่มของงาน รายการตรวจสอบจะให้คุณมีวิธีการแบบยืดหยุ่นในการจัดกลุ่มงานและสามารถใช้งานเหล่านั้นใหม่ได้ (ตัวอย่างเช่น เมื่อคุณว่าจ้างพนักงานเพิ่มเติม) คุณสามารถสร้างรายการตรวจสอบได้มากตามที่ต้องการ และคุณสามารถกําหนดงานเดียวกันให้กับรายการตรวจสอบหลายรายการได้

### <a name="examples"></a>ตัวอย่างเช่น

ตัวอย่างต่อไปนี้แสดงวิธีการใช้รายการตรวจสอบในกระบวนการดูแลพนักงานใหม่ อย่างไรก็ตาม เนื่องจากฟังก์ชันรายการตรวจสอบเกี่ยวกับการดูแลพนักงานใหม่ การออกจากงานหรือการเปลี่ยนงานมีความคล้ายคลึงกัน ข้อมูลนี้ยังใช้กับกระบวนการออกจากงานหรือการเปลี่ยนงานด้วย

ในฐานะส่วนหนึ่งของกระบวนการการดูแลพนักงานใหม่ เจ้าหน้าที่ด้านทรัพยากรบุคคล (HR) สามารถสร้างงานที่จะติดตามความคืบหน้าของการดูแลพนักงานใหม่สำหรับพนักงานที่กำลังจะเข้ามาและเพิ่งได้รับการจ้างงานได้ เนื่องจากกระบวนการดูแลพนักงานใหม่อาจแตกต่างกัน ทั้งนี้ขึ้นอยู่กับตําแหน่งของพนักงานหรือที่ตั้งทางภูมิศาสตร์ คุณสามารถสร้างรายการตรวจสอบการดูแลพนักงานใหม่หลายชุดเพื่อรองรับสถานการณ์การจ้างงานที่แตกต่างกันได้

**ตัวอย่างที่ 1**

พนักงานทุกคนที่ว่าจ้างในสหรัฐอเมริกาต้องกรอกข้อมูลงานต่างๆ เช่น การกรอกแบบฟอร์มภาษีหัก ณ ที่จ่าย อย่างไรก็ตาม งานต่างๆ เช่น การกําหนดรถยนต์ของบริษัทอาจใช้ได้กับพนักงานระดับผู้บริหารเท่านั้น ในกรณีนี้ รายการตรวจสอบการดูแลพนักงานใหม่สองรายการที่สามารถสร้างได้ คือ **พนักงานในสหรัฐอเมริกา** และ **เฉพาะผู้บริหาร** จากนั้นเมื่อมีการว่าจ้างผู้จัดการระดับกลางในสหรัฐอเมริกา จะมีการเลือกรายการตรวจสอบ **พนักงานในสหรัฐอเมริกา** อย่างไรก็ตาม เมื่อผู้บริหารได้รับการว่าจ้างในสหรัฐอเมริกา จะมีการเลือกรายการตรวจสอบทั้งสองรายการเพื่อให้แน่ใจว่างานการดูแลพนักงานใหม่ที่จำเป็นทั้งหมดเสร็จสมบูรณ์แล้ว

**ตัวอย่างที่ 2**

บริษัทมีทั้งพนักงานเฉพาะช่วงเวลาและพนักงานเต็มเวลาปกติ แม้ว่างานบางอย่าง (เช่น การตรวจสอบเวลามาถึงของพนักงานใหม่) จะใช้กับพนักงานทั้งสองแบบ แต่งานเพิ่มเติมบางอย่างจะใช้กับพนักงานเต็มเวลาปกติเท่านั้น ในกรณีนี้ คุณสามารถสร้างรายการตรวจสอบสองรายการได้ รายการตรวจสอบทั้งคู่จะมีงานที่ใช้กับพนักงานเฉพาะช่วงเวลาและเต็มเวลาปกติ แต่มีรายการตรวจสอบเพียงรายการเดียวที่จะมีงานของพนักงานเต็มเวลาปกติเท่านั้น

## <a name="task-management-workspace"></a>พื้นที่ทำงานการจัดการงาน

พื้นที่ทำงาน **การจัดการงาน** แสดงรายการงานทั้งหมดที่ได้มอบหมายให้กับบุคคลต่างๆ ในการดูแลพนักงานใหม่ การออกจากงาน และการเปลี่ยนงาน เมื่อต้องการดูงานของกระบวนการ ให้เลือกแท็บที่เหมาะสมในมุมซ้ายบน: **การดูแลพนักงานใหม่**, **การออกจากงาน** หรือ **การเปลี่ยนงาน** ตามค่าเริ่มต้น เฉพาะเจ้าหน้าที่ทรัพยากรบุคคลเท่านั้นที่สามารถเข้าถึงพื้นที่ทำงาน **การจัดการงาน** ได้

แท็บ **การดูแลพนักงานใหม่** มีรายการ **เริ่มต้นเร็วๆ นี้** ที่แสดงพนักงานที่จะเข้ามาและรายการ **การว่าจ้างล่าสุด** ที่แสดงพนักงานเพิ่งได้รับการว่าจ้างเมื่อเร็วๆ นี้ ในทั้งสองรายการ คุณสามารถเลือกพนักงานได้เพียงคนเดียว เมื่อคุณเลือกพนักงาน งานทั้งหมดที่เกี่ยวข้องกับการดูแลพนักงานใหม่ของพนักงานรายนั้นจะแสดงที่ด้านขวาของหน้า แท็บ **การดูแลพนักงานใหม่** ยังมีรายการ **งานทั้งหมด** ที่แสดงงานทั้งหมดสําหรับพนักงานทั้งหมดที่กำลังเข้ามาหรือเพิ่งได้รับการว่าจ้างเร็วๆ นี้ สุดท้าย จะมีรายการงานที่พ้นกําหนดและรายการงานที่กําหนดให้กับผู้ใช้ปัจจุบัน

แท็บ **การออกจากงาน** มีรายชื่อของพนักงานที่กำลังจะออกจากบริษัทและรายชื่อพนักงานที่ออกจากบริษัทไปแล้ว ในทั้งสองรายการ คุณสามารถเลือกพนักงานได้เพียงคนเดียว เมื่อคุณเลือกพนักงาน งานทั้งหมดที่เกี่ยวข้องกับการออกจากงานของพนักงานรายนั้นจะแสดงขึ้น แท็บ **การออกจากงาน** ยังมีรายการ **งานทั้งหมด** ที่แสดงงานทั้งหมดสําหรับพนักงานทั้งหมดที่กำลังจะออกจากงานหรือออกจากงานแล้ว สุดท้าย จะมีรายการงานที่พ้นกําหนดและรายการงานที่กําหนดให้กับผู้ใช้ปัจจุบัน

แท็บ **การเปลี่ยนงาน** มีรายการ **งานทั้งหมด** ที่แสดงงานทั้งหมดของพนักงานทั้งหมดที่จะเปลี่ยนตําแหน่งงานหรือผู้ที่เพิ่งเปลี่ยนตําแหน่งงานเมื่อเร็วๆ นี้ นอกจากนี้ยังมีรายการงานที่พ้นกําหนดและรายการงานที่กําหนดให้กับผู้ใช้ปัจจุบันด้วย

ในทั้งสามแท็บ ผู้ช่วยฝ่ายทรัพยากรบุคคลและผู้จัดการสามารถทำกิจกรรมต่อไปนี้ให้เสร็จสมบูรณ์ได้

- ใช้รายการตรวจสอบกับพนักงาน
- ปรับปรุงสถานะของงาน
- กำหนดงานใหม่
- ปรับปรุงวันที่ครบกำหนดของงาน

> [!NOTE]
> ตามค่าเริ่มต้น แท็บ **การดูแลพนักงานใหม่** จะแสดงพนักงานที่มีการจ้างงานในเจ็ดวันที่ผ่านมา เมื่อต้องการเปลี่ยนการตั้งค่านี้ บนหน้า **พารามิเตอร์ทรัพยากรบุคคล** บนแท็บ **ทั่วไป** ในฟิลด์ **การจ้างงานล่าสุด** ให้ใส่กรอบเวลา ข้อมูลในรายการ **การจ้างงานล่าสุด** สามารถแสดงเป็นจํานวนวันที่ เดือน หรือปีที่ระบุได้ ตัวอย่างเช่น เมื่อต้องการดูรายชื่อพนักงานที่มีการจ้างงานใน 14 วันล่าสุด ให้ตั้งค่าฟิลด์ **รอบระยะเวลา** เป็น **14** และฟิลด์ **หน่วย** เป็น **วัน**
>
> ในหน้า **พารามิเตอร์ทรัพยากรบุคคล** คุณยังสามารถปรับปรุงช่วงวันที่ของรายชื่อพนักงานที่กำลังจะออกจากงานและออกจากงานแล้วที่แสดงอยู่บนแท็บ **การออกจากงาน** ได้ด้วย
>
> การตั้งค่าเหล่านี้ยังใช้กับพื้นที่ทำงาน **การจัดการบุคลากร** ด้วย

## <a name="setting-up-tasks"></a>การตั้งค่างาน

คุณสามารถสร้างงานทีละงาน แล้วใช้งานเหล่านั้นอีกครั้งในรายการตรวจสอบต่างๆ ได้ หากต้องการสร้างงาน บนหน้า **การตั้งค่าการดูแลพนักงานใหม่** บนแท็บ **งาน** ให้เลือก **ใหม่**

หรือคุณสามารถเพิ่มงานลงในรายการตรวจสอบโดยตรงก็ได้ หากต้องการเพิ่มงานลงในรายการตรวจสอบ ในหน้า **การตั้งค่าการดูแลพนักงานใหม่** บนแท็บ **รายการตรวจสอบ** ให้สร้างรายการตรวจสอบใหม่เพื่อเพิ่มงานหรือเพิ่มงานลงในรายการตรวจสอบที่มีอยู่

> [!NOTE]
> ถ้าคุณเพิ่มงานลงในรายการตรวจสอบโดยตรง คุณจะไม่สามารถใช้งานนั้นในรายการตรวจสอบอื่นได้

ตารางต่อไปนี้อธิบายฟิลด์ที่สามารถใช้งานได้เมื่อคุณสร้างงานด้วยวิธีการอย่างใดอย่างหนึ่ง

| ฟิลด์           | คำอธิบาย |
|-----------------|-------------|
| งาน            | ป้อนชื่อของงาน |
| คำอธิบาย     | ป้อนคำอธิบายเกี่ยวกับงาน |
| ไม่จำเป็นต้องระบุ        | ระบุว่างานเป็นแบบไม่บังคับและเป็นการให้ข้อมูลเท่านั้นหรือไม่ |
| ลิงก์งาน       | ป้อน URL ของเว็บเพจภายนอกหรือหน้าเฉพาะในแอปที่ผู้ใช้ควรทำงานนี้ให้เสร็จสมบูรณ์ สำหรับข้อมูลเพิ่มเติม โปรดดูที่ส่วน [ลิงก์งาน](#task-links) |
| ชนิดการกำหนด | งานต่างๆ อาจมีการมอบหมายให้กับผู้ปฏิบัติงาน ตําแหน่งงาน หรือกลุ่มตําแหน่งงานเฉพาะ ผู้จัดการของพนักงานที่ได้รับผลกระทบ (ซึ่งคือพนักงานที่เป็นส่วนหนึ่งในกระบวนการดูแลพนักงานใหม่ การออกจากงาน หรือการเปลี่ยนงาน) หรือพนักงานที่ได้รับผลกระทบ เลือกชนิดของการมอบหมาย สำหรับข้อมูลเพิ่มเติม โปรดดูที่ส่วน [ชนิดการมอบหมาย](#assignment-types) |
| กำหนดให้กับ     | เลือกผู้ปฏิบัติงาน ตําแหน่งงาน หรือกลุ่มตําแหน่งงานเฉพาะที่จะกําหนดงาน |
| ผู้ติดต่อ  | ระบุบุคคลที่ควรติดต่อหากมีคำถามเกี่ยวกับงาน |
| ออฟเซ็ตวันที่ครบกำหนด | ระบุจํานวนวันก่อนหรือหลังวันที่ในการดูแลพนักงานใหม่ การสิ้นสุดการจ้างงาน หรือการเปลี่ยนงานที่งานครบกําหนด สำหรับข้อมูลเพิ่มเติม โปรดดูที่ส่วน [ฟิลด์วันที่ครบกำหนดของงานและออฟเซ็ตวันที่ครบกำหนด](#task-due-dates-and-the-due-date-offset-field) |
| คำแนะนำ    | ป้อนคําแนะนําเกี่ยวกับการทำงานให้เสร็จ สำหรับข้อมูลเพิ่มเติม โปรดดูที่ส่วน [คำแนะนำ](#instructions) |

### <a name="task-links"></a>ลิงก์งาน

ลิงก์งานจะมีลิงก์ไปยังเว็บเพจภายนอกหรือหน้าในแอปพลิเคชัน Dynamics 365 คุณสามารถระบุลิงก์งานได้ถ้าบุคคลที่ได้รับมอบหมายงานควรไปที่เว็บเพจเฉพาะหรือหน้าเฉพาะในแอปพลิเคชัน Dynamics 365 เพื่อทำให้งานนั้นเสร็จสมบูรณ์ เมื่อคุณสร้างลิงก์งาน คุณสามารถเลือกหนึ่งในตัวเลือกต่อไปนี้

- **รายการเมนู** – หากคุณเลือกตัวเลือกนี้ จะมีการแสดงรายการของทุกหน้าในแอปพลิเคชัน Dynamics 365 เลือกหน้าในรายการ
- **URL** – หากคุณเลือกตัวเลือกนี้ ให้ป้อน URL ของเว็บเพจที่คุณต้องการให้บุคคลที่ได้รับมอบหมายงานไป หน้าที่ระบุสามารถเป็นหน้าที่ไม่ได้เป็นส่วนหนึ่งของแอปพลิเคชัน Dynamics 365 ก็ได้
- **รายละเอียดผู้ปฏิบัติงาน** – หากคุณเลือกตัวเลือกนี้ ให้เลือกตัวเลือกอย่างใดอย่างหนึ่งต่อไปนี้

    - **การดำเนินการของระบบบริการตนเองของพนักงาน** – ตัวเลือกนี้แสดงรายการของหน้าที่สามารถใช้ได้ใน **ระบบบริการตนเองของพนักงาน** ใช้ตัวเลือกนี้ถ้างานที่มอบหมายให้กับพนักงานที่เตรียมความพร้อมต้องทำให้เสร็จสมบูรณ์ใน **ระบบบริการตนเองของพนักงาน** ตัวอย่างเช่น ถ้าคุณต้องการให้พนักงานป้อนข้อมูลผู้ติดต่อส่วนบุคคล ให้เลือก **ระบบบริการตนเองของพนักงาน** แล้วเลือก **รายละเอียดส่วนบุคคล&gt;ข้อมูลส่วนบุคคล**
    - **การดำเนินการของการจัดการผู้ปฏิบัติงาน** – ตัวเลือกนี้แสดงรายการของหน้าที่เกี่ยวข้องกับเรกคอร์ดของผู้ปฏิบัติงาน แต่พนักงานไม่สามารถเข้าถึงได้ ตัวอย่างเช่น หากคุณต้องการให้เจ้าของงานป้อนข้อมูลที่เฉพาะเจาะจงเกี่ยวกับผู้ปฏิบัติงานที่เริ่มงานใหม่ เช่น ข้อมูลค่าตอบแทน ให้เลือก **การดำเนินการของระบบบริการตนเองของพนักงาน** แล้วเลือก **ค่าตอบแทน&gt;ค่าตอบแทนคงที่**

### <a name="assignment-types"></a>ชนิดการมอบหมาย

เมื่อพนักงานได้รับการว่าจ้าง เลิกจ้าง หรือโอนย้าย คุณสามารถเลือกรายการตรวจสอบหนึ่งรายการหรือมากกว่าได้ หลังจากเลือกรายการตรวจสอบ และกระบวนการจ้างงาน การสิ้นสุดการจ้างงาน หรือการโอนย้ายเสร็จสมบูรณ์แล้ว ระบบจะสร้างงานและมอบหมายให้กับผู้ใช้เพื่อติดตามความคืบหน้า

เมื่อสร้างงาน งานนั้นจะได้รับการมอบหมายให้กับผู้ใช้ที่ระบุ ผู้ใช้ที่ได้รับมอบหมายงานจะขึ้นอยู่กับชนิดการมอบหมายที่เลือกให้กับงานนั้น ค่าต่อไปนี้จะสามารถใช้งานได้ในฟิลด์ **ชนิดการมอบหมาย**:

- **ผู้ปฏิบัติงาน** – กําหนดงานให้กับผู้ปฏิบัติงานที่ระบุ หลังจากที่คุณเลือกค่านี้แล้ว ให้เลือกผู้ปฏิบัติงานในฟิลด์ **กำหนดให้กับ**
- **ตำแหน่ง** – กำหนดงานให้กับบุคคลเฉพาะ หลังจากที่คุณเลือกค่านี้แล้ว ให้เลือกตำแหน่งงานในฟิลด์ **กำหนดให้กับ**

    ตัวอย่างเช่น วิศวกร IT จะรับผิดชอบการจัดเตรียมแล็ปท็อปให้พนักงานใหม่เสมอ ในกรณี เมื่อคุณสร้างงานการตั้งค่าคอนฟิกแล็ปท็อป ให้เลือก **ตำแหน่ง** เป็นชนิดการมอบหมาย แล้วเลือก **วิศวกรไอที** เป็นตำแหน่ง จากนั้นเมื่อมีการว่าจ้างพนักงาน และมีการกำหนดรายการตรวจสอบ งานการตั้งค่าคอนฟิกแล็ปท็อปจะถูกกําหนดให้กับผู้ปฏิบัติงานรายใดๆ ในตําแหน่งงานวิศวกรไอทีทุกครั้งที่ป้อนข้อมูลการดำเนินการจ้างงาน

- **กลุ่ม** – กําหนดงานให้กับกลุ่มตําแหน่งงาน (กลุ่มการมอบหมาย) หลังจากที่คุณเลือกค่านี้แล้ว ให้เลือกกลุ่มในฟิลด์ **กำหนดให้กับ** ดูข้อมูลเพิ่มเติม โปรดดูที่ส่วน [การตั้งค่ากลุ่มการมอบหมาย (ไม่บังคับ)](#setting-up-assignment-groups-optional)
- **ผู้จัดการ** – กําหนดงานให้กับผู้จัดการของพนักงานที่ได้รับการจ้างงาน เลือกจ้าง หรือโอนย้าย

    > [!IMPORTANT]
    > เมื่อมีการใช้รายการตรวจสอบ หากไม่มีการกําหนดตําแหน่งงานให้กับพนักงานที่ได้รับการจ้างงาน เลิกจ้าง หรือการโอนย้าย ไม่สามารถกําหนดผู้จัดการได้ ในกรณีนี้ งานจะได้รับการกำหนดให้กับเจ้าของรายการตรวจสอบ สำหรับข้อมูลเพิ่มเติม โปรดดูที่ส่วน [การตั้งค่ารายการตรวจสอบ](#setting-up-checklists)

- **พนักงาน** – กําหนดพนักงานที่จ้างงาน เลิกจ้าง หรือโอนย้าย

### <a name="task-due-dates-and-the-due-date-offset-field"></a>ฟิลด์วันที่ครบกําหนดของงานและฟิลด์ออฟเซ็ตวันที่ครบกําหนด

วันที่ครบกําหนดของงานจะขึ้นอยู่กับวันที่เริ่มต้นการจ้างงาน วันที่สิ้นสุดการจ้างงาน หรือวันที่เปลี่ยนงาน งานบางอย่างต้องทำให้เสร็จสมบูรณ์ก่อนวันที่เริ่มต้นของพนักงาน ขณะที่งานอื่นๆ สามารถทำให้เสร็จสมบูรณ์ได้หลังจากนี้ เมื่อคุณกำหนดงาน คุณสามารถตั้งค่าฟิลด์ **ออฟเซ็ตวันที่ครบกำหนด** เพื่อระบุวันที่ครบกำหนดที่สัมพันธ์กับวันที่เริ่มต้น วันที่สิ้นสุดการจ้างงาน หรือวันที่เปลี่ยนงาน ตัวอย่างเช่น วิศวกรไอทีต้องจัดเตรียมแล็ปท็อปให้กับพนักงานใหม่สองวันก่อนวันที่เริ่มต้นของพนักงานนั้น ในกรณีนี้ เมื่อคุณสร้างงานการตั้งค่าคอนฟิกแล็ปท็อป ให้ตั้งค่าฟิลด์ **ออฟเซ็ตวันที่ครบกำหนด** เป็น **-2** จากนั้นถ้าวันที่เริ่มต้นของพนักงานคือ 5 พฤษภาคม งานจะครบกําหนดในวันที่ 3 พฤษภาคม

> [!NOTE]
> คุณสามารถปรับวันที่ครบกำหนดหลังจากสร้างงานได้

วันที่ครบกําหนดจะคํานวณตามปฏิทินที่สัมพันธ์กับรายการตรวจสอบ สำหรับข้อมูลเพิ่มเติม โปรดดูที่ส่วน [การตั้งค่ารายการตรวจสอบ](#setting-up-checklists)

### <a name="instructions"></a>คำแนะนำ

งานที่ซับซ้อนอาจต้องใช้ขั้นตอนที่หลากหลาย หรือบุคคลที่ดำเนินงานอาจต้องให้ข้อมูลเพิ่มเติม ในฟิลด์ **คำแนะนำ** คุณสามารถป้อนคำแนะนำหรือข้อมูลเพิ่มเติมเพื่อช่วยบุคคลที่ได้รับมอบหมายงานดำเนินงานให้เสร็จสมบูรณ์

## <a name="setting-up-checklists"></a>การตั้งค่ารายการตรวจสอบ

รายการตรวจสอบคือกลุ่มของงาน คุณสามารถสร้างรายการตรวจสอบได้มากตามที่ต้องการ และคุณสามารถกําหนดงานเดียวกันให้กับรายการตรวจสอบหลายรายการได้ เมื่อคุณสร้างรายการตรวจสอบ คุณสามารถระบุเจ้าของและปฏิทินได้

หากฟิลด์ **ชนิดการมอบหมาย** สำหรับงานตั้งค่าเป็น **ตำแหน่ง**, **ผู้จัดการ** หรือ **กลุ่ม** แต่ไม่มีบุคคลเฉพาะได้รับมาจากชนิดการมอบหมาย งานจะได้รับการกำหนดให้กับเจ้าของรายการตรวจสอบ ต่อไปนี้เป็นตัวอย่างสถานการณ์ที่งานจะได้รับการกำหนดให้กับเจ้าของรายการตรวจสอบ

- ไม่มีการกำหนดตำแหน่งให้กับพนักงานที่จ้างงานหรือถูกเลิกจ้าง เนื่องจากพนักงานรายดังกล่าวไม่มีการกำหนดตําแหน่ง ผู้จัดการจะไม่สามารถกําหนดได้
- ฟิลด์ **ชนิดการมอบหมาย** ได้รับการตั้งค่า **การตั้งค่า** แต่ไม่มีการกำหนดตำแหน่งให้พนักงานในเวลาที่มีการสร้างงาน ตัวอย่างเช่น งาน **ตั้งค่าแล็ปท็อป** มีการกำหนดให้กับหมายเลขตําแหน่ง 000876 (**ผู้เชี่ยวชาญด้านการสนับสนุนทางเทคนิค**) ในเวลาที่มีการจ้างงานพนักงาน ไม่มีการกำหนดพนักงานให้กับตําแหน่ง 000876 ระบบจะสร้างงานให้กับเจ้าของรายการตรวจสอบ
- ฟิลด์ **ชนิดการมอบหมาย** ได้รับการตั้งค่าเป็น **กลุ่ม** แต่ไม่มีการกำหนดพนักงานให้กับตำแหน่งในกลุ่มในเวลาที่มีการสร้างงาน

ปฏิทินที่ระบุให้กับรายการตรวจสอบจะใช้ในการคํานวณวันที่ครบกําหนดของงานที่เป็นส่วนหนึ่งของรายการตรวจสอบนั้น วันทำการและวันที่ไม่ใช่วันทำการจะกําหนดอยู่ในการตั้งค่าปฏิทิน วันทำการจะรวมไว้เมื่อมีการคํานวณวันที่ครบกําหนดของงาน และวันที่ไม่ใช่วันทำการจะถูกตัดออก วันที่ไม่ใช่วันทำการจะรวมวันสุดสัปดาห์และวันหยุด 

หลังจากตั้งค่าปฏิทินแล้ว ปฏิทินจะเชื่อมโยงกับเทมเพลตรายการตรวจสอบ ด้วยวิธีนั้น วันที่ครบกําหนดของงานทุกงานในรายการตรวจสอบจะถูกคํานวณในลักษณะเดียวกัน คุณสามารถตั้งค่าปฏิทินได้หลายปฏิทิน แต่คุณสามารถเชื่อมโยงปฏิทินกับรายการตรวจสอบแต่ละรายการได้เพียงหนึ่งปฏิทินเท่านั้น

## <a name="setting-up-assignment-groups-optional"></a>การตั้งค่ากลุ่มการมอบหมาย (ไม่บังคับ)

บางครั้ง กลุ่มของบุคคลจะทำหน้าที่รับผิดชอบงาน ตัวอย่างเช่น กลุ่มผู้ปฏิบัติงานด้านไอทีอาจรับผิดชอบในการจัดเตรียมแล็ปท็อปสําหรับพนักงานใหม่

การตั้งค่ากลุ่มการมอบหมาย ให้ทำตามขั้นตอนเหล่านี้

1. ในหน้า **การมอบหมายกลุ่ม** ให้เลือก **ใหม่**
1. ป้อนชื่อ (เช่น **แล็ปท็อปไอที**) และคำอธิบายเกี่ยวกับกลุ่ม
1. เลือก **บันทึก**
1. บนแท็บด่วน **ผู้ปฎิบัติงาน** ให้เลือก **เพิ่ม**
1. ในฟิลด์ **ตำแหน่ง** ให้เลือกตําแหน่งทั้งหมดที่รับผิดชอบงาน

หลังจากสร้างกลุ่มการมอบหมายแล้ว คุณจะสามารถใช้งานตัวเลือกนี้ได้ในการเลือกเมื่อสร้างงาน เมื่อต้องการเลือกกลุ่มเฉพาะให้กับงาน คุณต้องเลือก **กลุ่ม** ใน **ชนิดการมอบหมาย** จากนั้นกลุ่มที่คุณสร้างขึ้นจะสามารถใช้ได้สำหรับการเลือกในฟิลด์ **กำหนดให้กับ**

> [!IMPORTANT]
> ถ้ามีการมอบหมายงานให้กับกลุ่ม งานจะมีการทำเครื่องหมายเป็น **เสร็จสมบูรณ์** เมื่อบุคคลหนึ่งๆ ในกลุ่มทำงานเสร็จสิ้น ระบบจะสร้างงานขึ้นในเวลาของจ้างงาน การสิ้นสุดการจ้างงาน หรือการเปลี่ยนงาน งานจะมีการสร้างสำหรับผู้ใช้ที่ได้รับการกำหนดให้กับตําแหน่งที่รวมอยู่ในกลุ่ม

## <a name="setting-up-task-groups-optional"></a>การตั้งค่ากลุ่มงาน (ไม่บังคับ)

กระบวนการดูแลพนักงานใหม่ การออกจากงาน หรือการเปลี่ยนงานอาจมีงานหลายอย่าง เพื่อให้สามารถกําหนดงานที่ต้องใช้ทั้งหมดลงในรายการตรวจสอบได้ง่ายขึ้น คุณสามารถสร้างกลุ่มงานที่เลือกกําหนดได้เพื่อจัดประเภทงานที่เกี่ยวข้อง ตัวอย่างเช่น แผนกทรัพยากรบุคคล ไอที และบัญชีเงินเดือนต้องทำงานเฉพาะแต่ละงานในการจ้างพนักงานใหม่ให้เสร็จสมบูรณ์ ดังนั้น คุณจึงสามารถสร้างกลุ่มงานต่อไปนี้: **ทรัพยากรบุคคล**, **ไอที** และ **บัญชีเงินเดือน** จากนั้นเมื่อคุณสร้างงาน คุณจะสามารถเชื่อมโยงหนึ่งในกลุ่มงานเหล่านั้นได้

เมื่อคุณต้องการเพิ่มงานในรายการตรวจสอบ คุณสามารถกรองข้อมูลรายการงานตามกลุ่มงานที่ต้องมีการกำหนดงานที่ต้องการ ตัวอย่างเช่น เมื่อคุณสร้างเทมเพลตรายการตรวจสอบ คุณสามารถกรองข้อมูลรายการดังกล่าวเพื่อให้มีเพียงงานไอทีที่มอบหมายให้กับกลุ่มงาน **ไอที** เท่านั้นที่จะแสดง ดังนั้นคุณจึงสามารถแน่ใจบได้ว่ามีเฉพาะงานไอทีที่เกี่ยวข้องเท่านั้นที่ถูกเลือก

## <a name="using-checklists"></a>การใช้รายการตรวจสอบ

เมื่อผู้ปฏิบัติงานได้รับการว่าจ้าง เลิกจ้าง หรือโอนย้าย คุณสามารถเลือกรายการตรวจสอบหนึ่งรายการหรือมากกว่าได้ วันที่ครบกําหนดของงานและการกำหนดผู้ปฏิบัติงานจะมีการสร้างขึ้นหลังจากกระบวนการจ้างงาน การสิ้นสุดการจ้างงาน หรือการเปลี่ยนงานเสร็จสมบูรณ์ ตัวอย่างเช่น เมื่อคุณเลือกปุ่ม **จ้างงาน** หรือ **จ้างงานและเพิ่มรายละเอียด** ระบบจะสร้างงานสำหรับแต่ละบุคคลตามชนิดการมอบหมาย

มีการกําหนดวันที่ครบกําหนดให้กับงานแต่ละงานโดยการเพิ่มหรือลบออฟเซ็ตวันที่ครบกําหนดจากวันที่เริ่มต้นของพนักงาน สำหรับข้อมูลเพิ่มเติม โปรดดูที่ส่วน [ฟิลด์วันที่ครบกำหนดของงานและออฟเซ็ตวันที่ครบกำหนด](#task-due-dates-and-the-due-date-offset-field)

หากคุณใช้การดำเนินการของบุคลากร ระบบจะสร้างงานขึ้นเมื่อเลือกปุ่ม **ทำให้เสร็จสมบูรณ์** หรือการดำเนินการได้รับอนุมัติ

ในพื้นที่ทำงาน **การจัดการงาน** คุณสามารถใช้รายการตรวจสอบกับพนักงานโดยการเลือกพนักงานในหน้ารายการทั่วไปหรือหน้ารายละเอียด แล้วเลือก **ใช้รายการตรวจสอบ** ค่าของฟิลด์ **วันที่เป้าหมาย** จะใช้ในการคํานวณวันที่ครบกําหนดของงาน โดยทั่วไปแล้ว วันที่เป้าหมายควรตรงกับวันที่ในการจ้างงาน การสิ้นสุดการจ้างงาน หรือการเปลี่ยนงานของพนักงาน

คุณยังสามารถใช้รายการตรวจสอบกับพนักงานโดยการเปิดหน้า **ผู้ปฏิบัติงาน** และเลือก **รายการตรวจสอบ** ในเมนู

## <a name="completing-tasks"></a>การทำงานให้เสร็จสมบูรณ์

ในหน้า **ระบบบริการตนเองของพนักงาน** คุณสามารถดูงานทั้งหมดที่มอบหมายให้กับพนักงานได้ สำหรับงานที่มอบหมายแต่ละงาน จะมีการแสดงค่าของ **งาน**, **คำอธิบาย**, **คำแนะนำ** และ **บุคคลติดต่อ** นอกจากนี้ พนักงานยังสามารถเปิดเว็บเพจภายนอกที่เกี่ยวข้องหรือหน้าที่เกี่ยวข้องในแอปพลิเคชัน Dynamics 365 สำหรับแต่ละงานได้อีกด้วย

งานต่างๆ สามารถทำเครื่องหมายเป็น **อยู่ระหว่างดำเนินการ**, **ถูกยกเลิก** หรือ **เสร็จสมบูรณ์** ได้ ถ้ามีการมอบหมายงานให้กับกลุ่ม งานจะมีการทำเครื่องหมายเป็น **เสร็จสมบูรณ์** เมื่อบุคคลหนึ่งๆ ในกลุ่มทำงานเสร็จสิ้น

คุณยังสามารถมอบหมายงานใหม่อีกครั้งได้ด้วย
