---
title: จำกัดการเข้าถึงผู้ปฏิบัติงานโดยนิติบุคคล
description: หัวข้อนี้อธิบายวิธีการตั้งค่าการเข้าถึงผู้ปฏิบัติงานโดยนิติบุคคล
author: twheeloc
ms.date: 11/28/2022
ms.topic: article
ms.prod: ''
ms.technology: ''
ms.search.form: HcmSharedParameters, HcmPersonnelManagementWorkspace
audience: Application User
ms.custom: 51891
ms.assetid: c7d8f58c-d78a-4035-abbf-2b0ce16109fe
ms.search.region: Global
ms.author: twheeloc
ms.search.validFrom: 2020-02-03
ms.dyn365.ops.version: Human Resources
ms.openlocfilehash: fadd2c34d31bbd259255596c06a8e7517f7a774b
ms.sourcegitcommit: cf6b764824bd1cf2c0dde6d37ddd0a7abab87ff0
ms.translationtype: HT
ms.contentlocale: th-TH
ms.lasthandoff: 11/16/2022
ms.locfileid: "9780400"
---
# <a name="restrict-access-to-workers-by-legal-entity"></a>จำกัดการเข้าถึงผู้ปฏิบัติงานโดยนิติบุคคล

หัวข้อนี้อธิบายวิธีการตั้งค่าการเข้าถึงผู้ปฏิบัติงานโดยนิติบุคคล

[!include [Applies to Human Resources](../includes/applies-to-hr.md)]

พนักงานได้รับการว่าจ้างในนิติบุคคล ยกตัวอย่างเช่น

- Aaron Con ได้รับการว่าจ้างในนิติบุคคล USSI
- Ahmed Barnett ได้รับการว่าจ้างในนิติบุคคล USMF
- Alicia Aliber ได้รับการว่าจ้างในนิติบุคคล GLSI และ USMF

พวกเขาอาจต้องการเข้าถึงเพื่อดูพนักงานทั้งหมดในนิติบุคคลทั้งหมด ทั้งนี้ขึ้นอยู่กับบทบาทของผู้ใช้ในบริษัท อีกทางหนึ่งคือ ผู้ใช้อาจต้องถูกควบคุม เพื่อให้ผู้ใช้สามารถดูได้เฉพาะพนักงานในนิติบุคคลที่พวกเขามีสิทธิ์เข้าถึงเท่านั้น เมื่อต้องการควบคุมพนักงานที่ผู้ใช้สามารถดูได้ ให้เลือกพารามิเตอร์ **จํากัดการเข้าถึงข้อมูลผู้ปฏิบัติงาน** ในหน้า **พารามิเตอร์ที่ใช้ร่วมกันของ Human Resources**

ตัวอย่างเช่น ผู้ใช้มีสิทธิ์เข้าถึงหน้า **ผู้ปฏิบัติงาน** และมีสิทธิ์เข้าถึงนิติบุคคล USMF เท่านั้น ในกรณีนี้ ผู้ใช้สามารถดูข้อมูลต่อไปนี้ของพนักงานในรายการก่อนหน้านี้

- ถ้าไม่ได้เปิดใช้งานคุณลักษณะการจำกัดการเข้าถึงข้อมูลผู้ปฏิบัติงาน ผู้ใช้สามารถดูข้อมูลของ Aaron, Ahmed และ Alicia ได้
- ถ้าเปิดใช้งานคุณลักษณะ ผู้ใช้จะสามารถดูข้อมูลเฉพาะของ Alicia และ Ahmed เท่านั้น เนื่องจากถูกว่าจ้างในนิติบุคคล USMF ด้วย

ข้อมูลที่แสดงแตกต่างกันไป ขึ้นอยู่กับแอพลิเคชันที่คุณใช้งาน

## <a name="dynamics-365-human-resources-stand-alone"></a>Dynamics 365 Human Resources สแตนด์อโลน

ถ้าเปิดใช้งานคุณลักษณะการจํากัดการเข้าถึงข้อมูลผู้ปฏิบัติงาน ผู้ใช้ที่จํากัดจะเห็นค่าว่างเปล่าในบางรายการที่มีชื่อของผู้ปฏิบัติงาน

ตัวอย่างเช่น ผู้ใช้ที่มีสิทธิ์เข้าถึงเฉพาะนิติบุคคล USMF จะได้รับลักษณะการทำงานต่อไปนี้:

- ในรายการ **ตําแหน่งงานที่ใช้งานอยู่** คอลัมน์ **ผู้ปฏิบัติงาน** จะว่างเปล่าในตําแหน่งของ Aaron เนื่องจากผู้ใช้ไม่มีสิทธิ์เข้าถึงพนักงานในนิติบุคคล USSI
- ถ้าผู้ใช้ดูรายละเอียดแนวลึกของชื่อของผู้ปฏิบัติงาน หน้า **ผู้ปฏิบัติงาน** ที่ว่างเปล่าจะปรากฏขึ้น

## <a name="dynamics-365-human-resources-on-finance-infrastructure"></a>Dynamics 365 Human Resources ในโครงสร้างพื้นฐานของการเงิน

ถ้าเปิดใช้งานคุณลักษณะการจํากัดการเข้าถึงข้อมูลผู้ปฏิบัติงาน ผู้ใช้ที่จํากัดจะเห็นชื่อของผู้ปฏิบัติงานในบางรายการ

ตัวอย่างเช่น ผู้ใช้ที่มีสิทธิ์เข้าถึงเฉพาะนิติบุคคล USMF จะได้รับลักษณะการทำงานต่อไปนี้:

- ในรายการ **ตําแหน่งงานที่ใช้งานอยู่** คอลัมน์ **ผู้ปฏิบัติงาน** จะแสดงชื่อของ Aaron หากผู้ใช้ชี้เมาส์เหนือชื่อผู้ปฏิบัติงาน ระบบจะแสดงเฉพาะชื่อและตำแหน่งเท่านั้น
- ถ้าผู้ใช้ดูรายละเอียดแนวลึกของชื่อของผู้ปฏิบัติงาน หน้า **ผู้ปฏิบัติงาน** ที่ว่างเปล่าจะปรากฏขึ้น

> [!TIP]
> ถ้าคุณใช้ Dynamics 365 Human Resources ในโครงสร้างพื้นฐานด้านการเงิน และต้องการให้ผู้ใช้จํากัดเห็นค่าว่างของชื่อผู้ปฏิบัติงาน คุณสามารถเพิ่มสิทธิ์ความปลอดภัย **จํากัดการเข้าถึงผู้ปฏิบัติงาน** ให้กับบทบาทผู้ใช้ในหน้า **การตั้งค่าคอนฟิกความปลอดภัย** ได้

หลังจากที่คุณเปิดใช้งานคุณลักษณะนี้แล้วคุณอาจต้องทำตามขึ้นตอนเพิ่มเติมบางขั้นตอน เพื่อตั้งค่าสิทธิ์ให้กับผู้ใช้แต่ละคนที่ถูกจำกัดมุมมอง

1. ในหน้า **ผู้ใช้** ให้เลือกผู้ใช้
2. เลือกบทบาทสำหรับผู้ใช้ ตัวเลือก **กําหนดองค์กร** จะพร้อมใช้งาน
3. เลือก **กําหนดองค์กร**
4. ในหน้าใหม่ ให้เลือก **ให้สิทธิ์เข้าถึงองค์กรที่ระบุทีละองค์กร** แล้วเลือกองค์กรที่ผู้ใช้ควรมีสิทธิ์เข้าถึง
5. ทําซ้ําขั้นตอนที่ 2 ถึง 4 ให้กับบทบาทอื่นๆ ทุกบทบาทที่ผู้ใช้มี รวมถึงบทบาทผู้ใช้ของระบบ

> [!NOTE]
> นิติบุคคลที่มีสิทธิ์เข้าถึงต้องตรงกับบทบาททั้งหมดของผู้ใช้
