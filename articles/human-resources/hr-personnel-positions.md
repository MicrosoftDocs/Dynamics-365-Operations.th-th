---
title: ตำแหน่ง
description: บทความนี้อธิบายองค์ประกอบแนวคิดที่ตําแหน่งสามารถรวมได้ นอกจากนี้ยังมีตัวอย่างที่แสดงให้เห็นว่าคุณจะสามารถใช้องค์ประกอบเหล่านั้นในองค์กรของคุณอย่างไร
author: twheeloc
ms.date: 06/24/2021
ms.topic: article
ms.prod: ''
ms.technology: ''
ms.search.form: HcmPosition, HcmPersonnelManagementWorkspace
audience: Application User
ms.author: twheeloc
ms.reviewer: twheeloc
ms.custom: 269054
ms.search.region: Global
ms.search.validFrom: 2016-11-30
ms.dyn365.ops.version: Version 1611
ms.openlocfilehash: 9c97a96e27188d12b9c5e626613e18d54d6632c0
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8888743"
---
# <a name="positions"></a>ตำแหน่ง


[!INCLUDE [PEAP](../includes/peap-1.md)]

[!include [Applies to Human Resources](../includes/applies-to-hr.md)]

บทความนี้อธิบายองค์ประกอบแนวคิดที่ตําแหน่งสามารถรวมได้ นอกจากนี้ยังมีตัวอย่างที่แสดงให้เห็นว่าคุณจะสามารถใช้องค์ประกอบเหล่านั้นในองค์กรของคุณอย่างไร

ก่อนที่คุณจะสามารถสร้างตําแหน่งงานได้ คุณต้องตั้งค่างานก่อน รายละเอียดตําแหน่งบางตําแหน่ง เช่น ภูมิภาคค่าตอบแทน การกำหนดผู้ปฏิบัติงาน ระยะเวลาของตําแหน่งงาน และการรายงานความสัมพันธ์ มีผลบังคับใช้

## <a name="general-information"></a>ข้อมูลทั่วไป

เมื่อคุณสร้างตําแหน่งงาน คุณต้องเลือกงาน ข้อมูลต่อไปนี้จะถูกเติมโดยอัตโนมัติจากงานที่คุณเลือก:

- คำอธิบาย
- ชื่อตำแหน่ง
- จำนวนบุคลากรเทียบเท่าเต็มเวลา
- กลุ่มงาน

ชื่อตําแหน่งใช้ในการอ้างอิงตําแหน่งงานของพนักงาน (ไม่มีการใช้ชื่อที่แสดงรายการของพนักงาน) ดังนั้น ตําแหน่งควรมีมาตรฐานมากที่สุดเท่าที่จะเป็นไปได้

> [!NOTE]
> ผู้ปฏิบัติงานไม่สามารถกำหนดให้กับตําแหน่งในวันที่อยู่ก่อนวันที่พร้อมมอบหมาย
>
> พารามิเตอร์บนแท็บ **ตำแหน่ง** ของหน้า **พารามิเตอร์ที่ใช้ร่วมกันของฝ่ายทรัพยากรบุคคล** จะควบคุมลักษณะการทำงานการกำหนดผู้ปฏิบัติงาน เลือกค่าใดค่าหนึ่งต่อไปนี้
>
> - **ตลอดเวลา** – คุณไม่สามารถมอบหมายผู้ปฏิบัติงานไปยังตำแหน่งใหม่เมื่อตำแหน่งนั้นถูกสร้าง เมื่อตำแหน่งดังกล่าวถูกสร้างขึ้น วันที่และเวลาของ **ความพร้อมในการกำหนด** ในแท็บ **ทั่วไป** ของ **ตำแหน่ง** จะถูกตั้งค่าโดยอัตโนมัติเป็นวันที่และเวลาที่สร้าง
> - **ไม่มีวัน** – คุณไม่สามารถมอบหมายผู้ปฏิบัติงานไปยังตำแหน่งใหม่เมื่อตำแหน่งนั้นถูกสร้าง ถ้าคุณเลือกตัวเลือกนี้ คุณต้องเปิดหน้า **ตําแหน่ง** ของแต่ละตําแหน่งใหม่เมื่อพร้อมใช้งาน จากนั้นบนแท็บ **ทั่วไป** ให้ป้อนวันที่ **พร้อมสำหรับการมอบหมาย** เพื่อเปิดใช้งานการมอบหมายผู้ปฏิบัติงาน ถ้าคุณเลือกตัวเลือกนี้ วันที่การกําหนดผู้ปฏิบัติงานจะถูกตั้งค่าเป็น **ไม่มี** ตามค่าเริ่มต้นเมื่อคุณพยายามกําหนดผู้ปฏิบัติงาน

## <a name="position-duration"></a>ช่วงเวลาของตำแหน่งงาน

ตําแหน่งงานทุกตําแหน่งจะมีผลบังคับใช้เฉพาะกับจํานวนเวลาที่อ้างถึงในช่วงเวลานั้น ตัวอย่างเช่น ตำแหน่งในฤดูร้อนอาจมีช่วงเวลาตั้งแต่วันที่ 1 พษภาคม 2021 จนถึง วันที่ 31 สิงหาคม 2021 วันที่เรียกใช้คือวันที่ตําแหน่งใช้งานอยู่ในระบบ วันที่การปลดเกษียณคือวันที่ตําแหน่งไม่ใช้งานในระบบอีกต่อไป

โปรดทราบว่าวันที่พร้อมให้มอบหมายหรือวันที่การกำหนดผู้ปฏิบัติงานไม่สามารถเป็นวันก่อนหน้าวันที่เรียกใช้ ตําแหน่งไม่ถือว่าใช้งานอยู่จนกว่าจะถึงวันที่เรียกใช้แล้ว นอกจากนี้ การกำหนดผู้ปฏิบัติงานไม่สามารถขยายเวลาเลยวันที่เกษียณได้

## <a name="reports-to-position"></a>ตำแหน่งที่ต้องรายงาน

ตำแหน่งเป็นองค์ประกอบสำคัญของระดับต่ำกว่าของลำดับชั้นขององค์กร บนหน้า **ตำแหน่ง** คุณสามารถระบุตำแหน่งที่ตำแหน่งนั้นต้องรายงานต่อ เมื่อคุณกำหนดผู้ปฏิบัติงานไปยังตำแหน่งที่รายงานต่อตำแหน่งอื่น คุณสร้างการรายงานความสัมพันธ์ระหว่างผู้ปฏิบัติงานที่ถูกกำหนดให้กับทั้งสองตำแหน่ง ตัวอย่างเช่น ตําแหน่ง 000220 รายงานไปยังตําแหน่ง 000300 Kim Akers ถูกกำหนดตำแหน่งให้เป็น 000220 และ Sanjay Patel ถูกกำหนดตำแหน่งให้เป็น 000300 ดังนั้น Kim Akers จึงรายงานต่อ Sanjay Patel

> [!TIP]
> ตำแหน่งที่ต้องรายงานจะใช้ทั่วทั้งระบบเพื่อตัดสินว่าใครเป็นผู้จัดการของพนักงาน ในตัวอย่างก่อนหน้านี้ หากบทบาทผู้จัดการได้รับการมอบหมายให้กับ Sanjay Patel ในระบบ เขาจะเห็น Kim Akers เป็นรายงานโดยตรงในระบบผู้จัดการบริการตนเอง นอกจากนี้ การรายงานความสัมพันธ์ยังสามารถใช้เมื่อคุณสร้างกฎเส้นทางลำดับงานและงานในรายการตรวจสอบ

## <a name="relationships"></a>ความสัมพันธ์

ถ้าองค์กรของคุณใช้ลำดับชั้นเมทริกซ์หรือลำดับชั้นแบบกำหนดเองอื่น คุณสามารถตั้งค่าชนิดลำดับชั้นตำแหน่งได้ จากนั้นคุณสามารถเพิ่มการรายงานความสัมพันธ์ไปยังตําแหน่งให้กับแต่ละชนิดลำดับชั้นที่คุณตั้งค่า ตัวอย่างเช่น Lori Penor เป็นผู้จัดการทั่วไปใน Adventure Works และถูกกำหนดตำแหน่งให้เป็น **ผู้จัดการทั่วไป** Lori จัดการการพัฒนาผลิตภัณฑ์ที่จะใช้ในการทำความสะอาดอุปกรณ์ เธอต้องใช้ผู้จัดทำบัญชีเพื่อช่วยเธอในด้านการเงิน ดังนั้น เธอได้เลือก Kim Akers ให้เป็นนักบัญชีของเธอเอง Kim รายงานโดยตรงต่อ Sanjay Patel แต่เธอก็ทำงานให้กับ Lori Penor ซึ่งเกี่ยวข้องกับเรื่องการเงินสำหรับการพัฒนาอุปกรณ์ทำความสะอาด

ตัวอย่างก่อนหน้านี้ คุณต้องกรอกงานต่อไปนี้เพื่อตั้งค่าความสัมพันธ์ในการทำงานระหว่าง Kim Akers และ Lori Penor:

1. สร้างชนิดลำดับชั้นของตำแหน่งงานที่กำหนดเองชื่อว่า **อุปกรณ์** เพื่อสร้างลำดับชั้นที่ประกอบด้วยตำแหน่งงานที่รับผิดชอบสำหรับการทำงานในผลิตภัณฑ์อุปกรณ์ทำความสะอาด
2. ระบุตำแหน่ง **ผู้จัดการทั่วไป** เป็นตำแหน่งที่ตำแหน่งของ Kim รายงานต่อในลำดับชั้นของ **อุปกรณ์**
3. ใช้ลำดับชั้นของตำแหน่งเพื่อดูโครงสร้างการรายงานของตำแหน่ง ถ้าคุณมีหลายลำดับชั้นของตำแหน่ง คุณสามารถดูลำดับชั้นสำหรับแต่ละชนิดลำดับชั้นในลำดับชั้นของตำแหน่ง คุณยังสามารถค้นหาตำแหน่งโดยรหัสตำแหน่งหรือโดยชื่อของผู้ปฏิบัติงานที่ถูกกำหนดให้กับตำแหน่งงาน ลำดับชั้นของตำแหน่งเป็นลำดับชั้นองค์กร

## <a name="labor-union"></a>สหภาพแรงงาน

คุณสามารถบันทึกได้ว่าข้อตกลงสหภาพแรงงานใดที่ตําแหน่งนี้ต้องมีการใช้ และมีการใช้สหภาพแรงงานใด คุณยังสามารถเชื่อมโยงข้อตกลงนี้กับนิติบุคคลด้วย

## <a name="financial-dimensions"></a>มิติทางการเงิน

เมื่อคุณสร้างมิติทางการเงินให้กับตําแหน่ง คุณต้องระบุนิติบุคคล คุณสามารถเลือกมิติเริ่มต้นของแต่ละมิติได้ หรือคุณสามารถเลือกเทมเพลตการกระจายเพื่อเติมมิติเริ่มต้นโดยอัตโนมัติ เทมเพลตการกระจายยังมีตัวเลือกในการปันส่วนยอดเงินข้ามค่ามิติต่างๆ ด้วย
