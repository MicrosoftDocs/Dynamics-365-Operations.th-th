---
title: เพิ่มประสิทธิภาพชุดงานตามกำหนดการ BYOD
description: หัวข้อนี้อธิบายถึงวิธีการเพิ่มประสิทธิภาพการทำงานเมื่อคุณใช้คุณลักษณะการใช้ฐานข้อมูลของคุณเอง (BYOD) กับ Microsoft Dynamics 365 Human Resources
author: andreabichsel
ms.date: 08/17/2020
ms.topic: article
ms.prod: ''
ms.technology: ''
audience: Application User
ms.search.scope: Human Resources
ms.custom: ''
ms.assetid: ''
ms.search.region: Global
ms.author: anbichse
ms.search.validFrom: 2020-08-10
ms.dyn365.ops.version: Platform update 36
ms.openlocfilehash: ed3ebbf09403090a1173c3cda1a4b11b74419b90
ms.sourcegitcommit: 879ee8a10e6158885795dce4b3db5077540eec41
ms.translationtype: HT
ms.contentlocale: th-TH
ms.lasthandoff: 05/18/2021
ms.locfileid: "6052684"
---
# <a name="optimize-byod-scheduled-batch-jobs"></a>เพิ่มประสิทธิภาพชุดงานตามกำหนดการ BYOD

[!include [Applies to Human Resources](../includes/applies-to-hr.md)]

หัวข้อนี้อธิบายถึงวิธีการเพิ่มประสิทธิภาพการทำงานเมื่อคุณกำลังใช้คุณลักษณะการใช้ฐานข้อมูลของคุณเอง (BYOD) สำหรับข้อมูลเพิ่มเติมเกี่ยวกับ BYOD ให้ดูที่ [การใช้ฐานข้อมูลของคุณเอง (BYOD)](../fin-ops-core/dev-itpro/analytics/export-entities-to-your-own-database.md?toc=%2fdynamics365%2fhuman-resources%2ftoc.json)

## <a name="performance-considerations-for-data-export"></a>ข้อควรพิจารณาด้านประสิทธิภาพสำหรับการส่งออกข้อมูล

หลังจากที่เผยแพร่เอนทิตี้ไปยังฐานข้อมูลปลายทางแล้ว คุณสามารถใช้ฟังก์ชันการส่งออกในพื้นที่ทำงาน **การจัดการข้อมูล** เพื่อย้ายข้อมูลได้ ฟังก์ชันการส่งออกช่วยให้คุณสามารถกำหนดงานการเคลื่อนย้ายข้อมูลที่มีเอนทิตี้หนึ่งเอนทิตี้ขึ้นไป สำหรับข้อมูลเพิ่มเติมเกี่ยวกับการส่งออกข้อมูล ให้ดูที่ [ภาพรวมของงานนำเข้าและส่งออกข้อมูล](../fin-ops-core/dev-itpro/data-entities/data-import-export-job.md?toc=%2fdynamics365%2fhuman-resources%2ftoc.json)

คุณสามารถใช้หน้า **ส่งออก** เพื่อส่งออกข้อมูลเป็นรูปแบบข้อมูลเป้าหมายต่างๆ เช่น ไฟล์ค่าที่คั่นด้วยเครื่องหมายจุลภาค (CSV) หน้านี้ยังรองรับฐานข้อมูล SQL เป็นปลายทางอื่นด้วย

คุณสามารถสร้างโครงการข้อมูลที่มีหลายเอนทิตี้และใช้ชุดงานเพื่อจัดกำหนดการโครงการข้อมูลที่จะรันได้ด้วย ถ้าคุณเลือกตัวเลือก **ส่งออกเป็นชุดงาน** คุณสามารถจัดกำหนดการงานการส่งออกข้อมูลเพื่อรันเป็นระยะๆ ได้

เมื่อช่วยรักษาความน่าเชื่อถือโดยรวมของการส่งออก BYOD คุณต้องระมัดระวังเมื่อคุณเพิ่มหลายเอนทิตี้ให้กับโครงการส่งออก เมื่อคุณกำลังกำหนดจำนวนของเอนทิตี้ที่จะเพิ่มลงในโครงการเดียวกัน ให้พิจารณาปัจจัยต่อไปนี้

- ความซับซ้อนของเอนทิตี้
- ปริมาณข้อมูลที่คาดไว้สำหรับแต่ละเอนทิตี้
- เวลาทั้งหมดที่จะต้องใช้ในการส่งออกในระดับงาน

เพื่อให้ได้ประสิทธิภาพการทำงานดีที่สุด ควรหลีกเลี่ยงการเพิ่มหลายร้อยเอนทิตี้ให้กับโครงการเดียว เราขอแนะนำให้คุณสร้างหลายๆ งานที่มีเอนทิตี้น้อยลงแทน

## <a name="scheduling-byod-batch-jobs"></a>การจัดกำหนดการชุดงาน BYOD

เพื่อช่วยลดผลกระทบต่อผู้ใช้ Microsoft Dynamics 365 Human Resources ให้รันชุดงาน BYOD ในตอนกลางคืนหรือหลังเลิกงาน อย่าลืมตรวจสอบโซนเวลาสำหรับชุดงานที่เกิดซ้ำ ชุดงานบางชุดอาจใช้เวลามาตรฐานแปซิฟิก (PST)

เมื่อต้องการหลีกเลี่ยงปัญหาด้านประสิทธิภาพ ให้พิจารณาปัจจัยต่อไปนี้เมื่อคุณตั้งค่าคอนฟิกความถี่ในการจัดกำหนดการสำหรับชุดงาน BYOD:

- เวลาที่จำเป็นต้องใช้ในการทำให้ชุดงานแต่ละชุดเสร็จสมบูรณ์
- ความต้องการของธุรกิจสำหรับข้อมูลใน BYOD

กำหนดความถี่สำหรับชุดงานแต่ละชุดให้เป็นค่าที่ช่วยให้มั่นใจว่างานนี้สามารถดำเนินการให้เสร็จสมบูรณ์ก่อนที่จะมีการดำเนินการที่จัดกำหนดการครั้งถัดไป หลีกเลี่ยงการรันงานหลายงานพร้อมกัน เนื่องจากวิธีการนี้อาจส่งผลกระทบต่อประสิทธิภาพการทำงานของ Human Resources

เพื่อประสิทธิภาพที่ดีที่สุด ให้ใช้ตัวเลือก **ส่งออกเป็นชุดงาน** ในหน้า **ส่งออก** เพื่อจัดกำหนดการชุดงาน BYOD หลีกเลี่ยงการจัดกำหนดการส่งออกที่เกิดซ้ำที่ **จัดการ \>จัดการงานข้อมูลที่เกิดซ้ำ**

## <a name="incremental-export"></a>การส่งออกส่วนเพิ่ม

เมื่อคุณเพิ่มเอนทิตี้สำหรับการส่งออกข้อมูล คุณสามารถส่ง (ส่งออก) ส่วนเพิ่มหรือส่งข้อมูลทั้งหมดอย่างใดอย่างหนึ่ง การส่งข้อมูลทั้งหมดจะเป็นการลบเรกคอร์ดที่มีอยู่ทั้งหมดออกจากเอนทิตี้ในฐานข้อมูล BYOD แล้วแทรกชุดเรกคอร์ดปัจจุบันจากเอนทิตี้ Human Resources

เมื่อต้องการส่งส่วนเพิ่ม คุณต้องเปิดการติดตามการเปลี่ยนแปลงสำหรับแต่ละเอนทิตี้ในหน้า **เอนทิตี้** สำหรับข้อมูลเพิ่มเติม ให้ดูที่ [เปิดใช้งานการติดตามการเปลี่ยนแปลงสำหรับเอนทิตี้](../fin-ops-core/dev-itpro/data-entities/entity-change-track.md?toc=%2fdynamics365%2fhuman-resources%2ftoc.json)

ถ้าคุณเลือกส่งส่วนเพิ่ม การส่งครั้งแรกจะเป็นการส่งข้อมูลทั้งหมดเสมอ SQL ติดตามการเปลี่ยนแปลงจากการส่งข้อมูลทั้งหมดครั้งแรกนี้ เมื่อมีการแทรกเรกคอร์ดใหม่ หรือเมื่อมีการอัพเดตหรือลบเรกคอร์ด การเปลี่ยนแปลงจะแสดงให้เห็นในเอนทิตี้ปลายทาง

## <a name="time-outs"></a>การหมดเวลา

ต่อไปนี้เป็นการหมดเวลาเริ่มต้นสำหรับการส่งออก BYOD:

- สิบนาทีสำหรับการดำเนินการตัดทอน
- หนึ่งชั่วโมงสำหรับการดำเนินการแทรกจำนวนมาก

เมื่อมีปริมาณจำนวนมาก การตั้งค่าการหมดเวลาเหล่านี้อาจไม่เพียงพอ เมื่อต้องการอัพเดต ให้ไปที่ **การจัดการข้อมูล \> พารามิเตอร์กรอบงาน \> ใช้ฐานข้อมูลของคุณเอง** การหมดเวลาเหล่านี้เป็นแบบเฉพาะบริษัทและต้องตั้งค่าแยกต่างหากสำหรับแต่ละบริษัท

## <a name="known-limitations"></a>ข้อจำกัดที่ทราบ

คุณลักษณะ BYOD นี้มีข้อจำกัดต่อไปนี้

- ไม่ควรมีการล็อคที่ใช้งานอยู่ในฐานข้อมูลของคุณในระหว่างการซิงโครไนส์ การล็อคที่ใช้งานอยู่อาจทำให้การเขียนช้าหรือแม้กระทั่งเกิดความล้มเหลวในการส่งออกข้อมูลไปยังฐานข้อมูล Azure SQL ของคุณ
- คุณไม่สามารถส่งออกเอนทิตี้แบบผสมเข้าในฐานข้อมูลของคุณเองได้ ปัจจุบันยังไม่รองรับเอนทิตี้แบบผสม คุณต้องส่งออกแต่ละเอนทิตี้ที่สร้างเอนทิตี้แบบผสม อย่างไรก็ตาม คุณสามารถส่งออกเอนทิตี้ทั้งคู่ในโครงการข้อมูลเดียวกันได้
- เอนทิตี้ที่ไม่มีคีย์เฉพาะไม่สามารถส่งออกโดยใช้การส่งส่วนเพิ่ม คุณอาจพบข้อจำกัดนี้ โดยเฉพาะอย่างยิ่ง เมื่อคุณพยายามที่จะส่งออกเรกคอร์ดจากเอนทิตี้สำเร็จรูปสองสามรายการเพิ่มเติม เนื่องจากเอนทิตี้เหล่านี้ได้รับการออกแบบมาเพื่อช่วยในการนำเข้าข้อมูล จึงไม่มีคีย์เฉพาะ

## <a name="troubleshooting"></a>การแก้ไขปัญหา

### <a name="incremental-push-doesnt-work-correctly"></a>การส่งส่วนเพิ่มทำงานอย่างไม่ถูกต้อง

**ปัญหา:** เมื่อมีการส่งข้อมูลทั้งหมดสำหรับเอนทิตี้ คุณเห็นชุดเรกคอร์ดขนาดใหญ่ใน BYOD เมื่อคุณใช้คำสั่ง **select** อย่างไรก็ตาม เมื่อคุณส่งส่วนเพิ่ม คุณจะเห็นเพียงไม่กี่เรกคอร์ดใน BYOD ดูเหมือนว่าการส่งส่วนเพิ่มจะลบเรกคอร์ดทั้งหมดและเพิ่มเฉพาะเรกคอร์ดที่เปลี่ยนแปลงใน BYOD เท่านั้น

**วิธีแก้ไข:** ตารางการติดตามการเปลี่ยนแปลง SQL อาจไม่ได้อยู่ในสถานะที่คาดไว้ ในกรณีชนิดนี้ เราขอแนะนำให้คุณปิดการติดตามการเปลี่ยนแปลงสำหรับเอนทิตี้ แล้วเปิดใหม่อีกครั้ง สำหรับข้อมูลเพิ่มเติม ให้ดูที่ [เปิดใช้งานการติดตามการเปลี่ยนแปลงสำหรับเอนทิตี้](../fin-ops-core/dev-itpro/data-entities/entity-change-track.md?toc=%2fdynamics365%2fhuman-resources%2ftoc.json)

### <a name="staging-tables-arent-clearing"></a>ตารางการแบ่งระยะไม่ได้ล้างข้อมูล

**ปัญหา:** เมื่อใช้การแบ่งระยะสำหรับโครงการ ตารางการแบ่งระยะจะล้างข้อมูลไม่ถูกต้อง ข้อมูลในตารางก็จะยังคงเพิ่มขึ้น ซึ่งทําให้เกิดปัญหาด้านประสิทธิภาพ

**วิธีแก้ไขปัญหา:** ประวัติในระยะเวลาเจ็ดวันถูกเก็บรักษาไว้ในตารางการแบ่งระยะ ข้อมูลในอดีตที่เก่ากว่าเจ็ดวันจะถูกล้างข้อมูลโดยอัตโนมัติจากตารางการแบ่งระยะโดยชุดงาน **การล้างข้อมูลการแบ่งระยะการส่งออกการนําเข้า** ถ้างานนี้ติดขัด ตารางจะล้างข้อมูลไม่ถูกต้อง การเริ่มการทำงานชุดงานนี้ใหม่จะทำการประมวลผลต่อไปเพื่อล้างตารางการแบ่งระยะโดยอัตโนมัติ

## <a name="see-also"></a>ดูเพิ่มเติมที่

[ภาพรวมของการจัดการข้อมูล](../fin-ops-core/dev-itpro/data-entities/data-entities-data-packages.md?toc=%2fdynamics365%2fhuman-resources%2ftoc.json)<br>
[ใช้ฐานข้อมูลของคุณเอง (BYOD)](../fin-ops-core/dev-itpro/analytics/export-entities-to-your-own-database.md?toc=%2fdynamics365%2fhuman-resources%2ftoc.json)<br>
[ภาพรวมของงานการนำเข้าและส่งออกข้อมูล](../fin-ops-core/dev-itpro/data-entities/data-import-export-job.md?toc=%2fdynamics365%2fhuman-resources%2ftoc.json)<br>
[เปิดใช้งานการติดตามการเปลี่ยนแปลงสำหรับเอนทิตี้](../fin-ops-core/dev-itpro/data-entities/entity-change-track.md?toc=%2fdynamics365%2fhuman-resources%2ftoc.json)


[!INCLUDE[footer-include](../includes/footer-banner.md)]
