---
title: การประมวลผลชุดงานของการแจ้งเตือน
description: หัวข้อนี้ให้ข้อมูลเกี่ยวกับการประมวลผลชุดงานของการแจ้งเตือน
author: tjvass
manager: AnnBe
ms.date: 09/10/2010
ms.topic: article
ms.prod: ''
ms.service: dynamics-ax-applications
ms.technology: ''
audience: Application user
ms.reviewer: sericks
ms.search.region: Global
ms.author: tjvass
ms.search.validFrom: 2018-3-30
ms.dyn365.ops.version: Platform update 15
ms.openlocfilehash: d57586cb18c581e4a462d93a64a88310e251a7af
ms.sourcegitcommit: b112925c389a460a98c3401cc2c67df7091b066f
ms.translationtype: HT
ms.contentlocale: th-TH
ms.lasthandoff: 12/19/2020
ms.locfileid: "4798609"
---
# <a name="batch-processing-of-alerts"></a>การประมวลผลชุดงานของการแจ้งเตือน

[!include [banner](../includes/banner.md)]

การแจ้งเตือนถูกประมวลผลโดยฟังก์ชันการประมวลผลชุดงาน คุณต้องตั้งค่าการประมวลผลชุดงาน ก่อนการแจ้งเตือนกระบวนการและการจัดส่ง

ฟังก์ชันการประมวลผลชุดงานสนับสนุนเหตุการณ์สองชนิดดังนี้:

- เหตุการณ์ที่ถูกทริกเกอร์โดยเหตุการณ์ตามการเปลี่ยนแปลง เหตุการณ์เหล่านี้ยังถูกอ้างถึงในขณะสร้าง/ลบ และอัพเดตเหตุการณ์
- เหตุการณ์ที่ทริกเกอร์โดยวันครบกำหนด

คุณสามารถตั้งค่าการประมวลผลชุดงานสำหรับแต่ละชนิดของเหตุการณ์ได้

## <a name="batch-processing-for-change-based-events"></a>การประมวลผลชุดงานสำหรับเหตุการณ์ตามการเปลี่ยนแปลง

ระบบอ่านเหตุการณ์ตามการเปลี่ยนแปลงทั้งหมดที่ได้เกิดขึ้นตั้งแต่มีการประมวลผลชุดงานครั้งหลังสุด เหตุการณ์ตามการเปลี่ยนแปลงรวมโปรแกรมปรับปรุงฟิลด์ มีการลบเรกคอร์ด และสร้างเรกคอร์ด  เหตุการณ์เหล่านี้จะถูกเปรียบเทียบกับเงื่อนไขที่คุณตั้งค่าในกฎการแจ้งเตือน เมื่อเหตุการณ์เป็นไปตามเงื่อนไขในกฎ การประมวลผลชุดงานจะสร้างข้อความแจ้งเตือน

### <a name="frequency-for-change-based-events"></a>ความถี่สำหรับเหตุการณ์ตามการเปลี่ยนแปลง

สำหรับเหตุการณ์ตามการเปลี่ยนแปลง คุณสามารถตั้งค่างานในชุดงานที่ทริกเกอร์การประมวลผลของเหตุการณ์ได้ทันทีหลังจากที่ระบบบันทึกเหตุการณ์ ถ้าคุณตั้งค่าชุดงานให้เกิดซ้ำบ่อยมากขึ้น ผู้ใช้ได้รับข้อความแจ้งเตือนของพวกเขาเร็วมากขึ้น หลังจากเกิดการเปลี่ยนแปลง อย่างไรก็ตาม ความถี่สูงสำหรับการประมวลผลชุดงานอาจส่งผลกระทบประสิทธิภาพของระบบในทางลบ

ในทางตรงกันข้าม ชุดงานที่เกิดซ้ำถี่น้อยลง และที่คุณจัดกำหนดการสำหรับเวลาที่โหลดของระบบต่ำ อาจช่วยปรับปรุงประสิทธิภาพของระบบ อย่างไรก็ตาม ความถี่ต่ำสำหรับการประมวลผลชุดงานอาจไม่ตรงกับความต้องการของผู้ใช้สำหรับข้อความแจ้งเตือนตามเวลาที่กำหนด

ดังนั้น เมื่อคุณกำหนดความถี่ของการประมวลผลชุดงานสำหรับเหตุการณ์ตามการเปลี่ยนแปลง ควรพิจารณาถึงความสมดุลระหว่างกำหนดเวลาของข้อความแจ้งเตือนและประสิทธิภาพของทั้งระบบ ข้อควรพิจารณาเหล่านี้ยิ่งมีความเกี่ยวข้องมากเท่าขึ้น เมื่อจำนวนผู้ใช้ที่สร้างกฎการแจ้งเตือนมีมากขึ้น ความถี่ไม่มีผลต่อจำนวนของเหตุการณ์ที่ระบบประมวลผล อย่างไรก็ตาม ถ้ายิ่งผู้ใช้สร้างกฎมากขึ้น กระบวนการก็จะเรียกใช้การตรวจสอบมากขึ้น การแลกเปลี่ยนข้อมูลชนิดนี้อาจส่งผลกระทบต่อประสิทธิภาพของระบบ

#### <a name="the-risks-of-low-batch-frequency"></a>ความเสี่ยงของความถี่ของชุดงานที่ต่ำ

ถ้าคุณตั้งค่าความถี่ต่ำสำหรับการประมวลผลชุดงานสำหรับเหตุการณ์ตามการเปลี่ยนแปลง ข้อมูลที่เกี่ยวข้องกับเงื่อนไขในกฎการแจ้งเตือนอาจเปลี่ยนแปลงก่อนการประมวลผล ดังนั้น คุณอาจสูญเสียข้อความแจ้งเตือน

ตัวอย่างเช่น คุณสร้างการแจ้งเตือนเพื่อทริกเกอร์ เมื่อเหตุการณ์เป็น **ผู้ติดต่อของลูกค้าเปลี่ยนแปลง** และเงื่อนไขคือ **ลูกค้า = BB** กล่าวได้อีกอย่างหนึ่งว่า เมื่อผู้ติดต่อลูกค้าสำหรับลูกค้า BB เปลี่ยนแปลง กระบวนการจะบันทึกเหตุการณ์ อย่างไรก็ตาม ระบบการประมวลผลชุดงานถูกตั้งค่าเพื่อให้การประมวลผลชุดงานเกิดขึ้นถี่น้อยกว่าการป้อนข้อมูล ถ้าชื่อลูกค้าเปลี่ยนจาก **BB** เป็น **AA** ก่อนการประมวลผลเหตุการณ์ ข้อมูลในฐานข้อมูลจะไม่สอดคล้องกับเงื่อนไขในกฎ **ลูกค้า = BB** อีกต่อไป ดังนั้น เมื่อมีการประมวลผลเหตุการณ์ จะไม่มีสร้างการแจ้งเตือน

### <a name="set-up-processing-for-change-based-alerts"></a>การตั้งค่าการประมวลผลสำหรับการแจ้งเตือนตามการเปลี่ยนแปลง

1. ไปยัง **การจัดการระบบ** &gt; **งานประจำงวด** &gt; **ข้อความแจ้งเตือน** &gt; **ข้อความแจ้งเตือนตามการเปลี่ยนแปลง**
2. ในกล่องโต้ตอบ **ข้อความแจ้งเตือนตามการเปลี่ยนแปลง** ป้อนข้อมูลที่เหมาะสม

## <a name="batch-processing-for-due-date-events"></a>การประมวลผลชุดงานสำหรับเหตุการณ์ตามวันครบกำหนด

ระบบจะตรวจสอบเหตุการณ์ทั้งหมดที่ได้รับผลมาจากวันที่ครบกำหนด และเหตุการณ์เหล่านี้จะถูกเปรียบเทียบกับเงื่อนไขที่ถูกตั้งค่าไว้ในกฎการแจ้งเตือน การประมวลผลชุดงานจะสร้างข้อความแจ้งเตือน เมื่อเหตุการณ์เป็นไปตามเงื่อนไขในกฎ

### <a name="frequency-for-due-date-events"></a>ความถี่สำหรับเหตุการณ์ตามวันครบกำหนด

สำหรับเหตุการณ์ตามวันครบกำหนด คุณอาจต้องการตั้งค่างานในชุดงานที่จะถูกรันในระหว่างเวลากลางคืนหรือ ณ เวลาที่กำหนดของวัน เพื่อให้โหลดในระบบเกิดความสมดุล เราขอแนะนำให้คุณตั้งค่าชุดงาน เพื่อให้มีการรันอย่างน้อยหนึ่งครั้งต่อวัน ถ้าข้อความแจ้งเตือนควรถูกส่งให้เร็วที่สุดเท่าที่จะเป็นไปได้ ให้ตั้งค่าการประมวลผลชุดงานให้เกิดขึ้นทันทีหลังจากวันที่ของระบบเปลี่ยนแปลง ถ้าคุณต้องการสร้างข้อความแจ้งเตือนสำหรับเหตุการณ์ตามวันครบกำหนดที่เกิดขึ้น หลังจากชุดงานได้ประมวลผลข้อความแจ้งเตือนเรียบร้อยแล้ว คุณสามารถรันชุดงานอีกครั้งหนึ่งได้ในวันเดียวกัน

ตัวอย่างเช่น ชุดงานได้ถูกรันในวันที่กำหนด จากนั้น คุณสร้างใบสั่งซื้อที่มีวันที่ครบกำหนดที่ควรทริกเกอร์ข้อความแจ้งเตือนในวันเดียวกัน เพื่อให้ได้รับการแจ้งเตือนในวันนั้น คุณต้องรันชุดงานอีกครั้งหลังจากที่สร้างใบสั่งซื้อ อย่างไรก็ตาม ถ้าคุณไม่รันชุดงานนั้นอีกครั้งในวันนั้น งานในชุดงานของวันต่อไปจะตรวจพบเหตุการณ์ตามวันครบกำหนดใดๆ ที่ยังไม่ได้มีการประมวลผลในวันก่อนหน้า

> [!NOTE]
> ถึงแม้ว่าเมื่อการประมวลผลชุดงานจะถูกรันมากกว่าหนึ่งครั้งต่อวัน แต่จะไม่มีการสร้างข้อความแจ้งเตือนสองครั้งสำหรับเหตุการณ์ตามวันครบกำหนดและเงื่อนไขเดียวกัน ข้อความแจ้งเตือนจะถูกสร้างสำหรับวันที่ที่ครบกำหนดเท่านั้น เนื่องจากการเปลี่ยนแปลงที่เกิดขึ้นหลังจากมีการรันชุดงานสุดท้าย

### <a name="batch-processing-window"></a>หน้าต่างการประมวลผลชุดงาน

การประมวลผลของกฎการแจ้งเตือนในบริษัทสามารถหยุดทำงานด้วยเหตุผลหลายประการ เหตุผลเหล่านี้รวมถึงวันหยุด ข้อผิดพลาดของระบบ หรือปัญหาอื่นๆ ที่ป้องกันไม่ให้ชุดงานถูกรันในบางครั้ง

เพื่อป้องกันไม่ให้ข้อความแจ้งเตือนในวันครบกำหนดล้าสมัยกลาย เนื่องจากยังไม่มีการรันชุดงานเป็นเวลาหลายวัน คุณสามารถตั้งค่าหน้าต่างการประมวลผลชุดงานได้ หน้าต่างการประมวลผลชุดงานสามารถใช้เพื่อป้องกันไม่ให้ชุดงานถูกรันเป็นเวลาตามจำนวนวันที่ระบุ

หากคุณตั้งค่าหน้าต่างการประมวลผลชุดงาน ข้อความแจ้งเตือนจะถูกส่งเมื่อมีการประมวลผลกฎการแจ้งเตือน ถึงแม้ว่าข้อความแจ้งเตือนจะเกินขีดจำกัดเวลาที่กำหนดไว้ในเงื่อนไขวันครบกำหนด ข้อความแจ้งเตือนจะยังถูกส่งต่อไป ตราบเท่าที่ไม่เกินระยะเวลาที่กำหนดโดยขีดจำกัดเวลานี้บวกกับหน้าต่างการประมวลผลชุดงาน อย่างไรก็ตาม เมื่อระยะเวลาเกินค่าที่กำหนดโดยขีดจำกัดเวลานี้บวกกับหน้าต่างการประมวลผลชุดงาน การแจ้งเตือนจะไม่ถูกส่งอีกต่อไป

### <a name="set-up-processing-for-due-date-alerts"></a>ตั้งค่าการประมวลผลสำหรับการแจ้งเตือนวันครบกำหนด

1. ไปยัง **การจัดการระบบ** &gt; **งานประจำงวด** &gt; **ข้อความแจ้งเตือน** &gt; **ข้อความแจ้งเตือนตามวันที่ครบกำหนด**
2. ในกล่องโต้ตอบ **ข้อความแจ้งเตือนตามวันที่ครบกำหนด** ป้อนข้อมูลที่เหมาะสม
