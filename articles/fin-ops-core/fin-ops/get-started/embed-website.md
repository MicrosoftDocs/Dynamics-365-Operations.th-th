---
title: ฝังแอปของบุคคลที่สาม
description: หัวข้อนี้อธิบายวิธีการฝังแอปของบุคคลที่สามเพื่อเสริมฟังก์ชันของผลิตภัณฑ์
author: jasongre
ms.date: 04/22/2021
ms.topic: article
ms.prod: ''
ms.technology: ''
ms.search.form: DefaultDashboard, UserWorkspaceAdd, UserWorkspaceConfigureWebsite
audience: Application User, Developer, IT Pro
ms.reviewer: sericks
ms.search.region: Global
ms.author: jasongre
ms.search.validFrom: 2021-04-30
ms.dyn365.ops.version: 10.0.19
ms.openlocfilehash: d348683e0a2ed35f26830a6ce05c0bf9ca5970bd
ms.sourcegitcommit: ab3f5d0da6eb0177bbad720e73c58926d686f168
ms.translationtype: HT
ms.contentlocale: th-TH
ms.lasthandoff: 04/26/2021
ms.locfileid: "5944860"
---
# <a name="embed-third-party-apps"></a>ฝังแอปของบุคคลที่สาม

[!include [banner](../includes/banner.md)]
[!include [banner](../includes/preview-banner.md)]

ลูกค้าหลายคนใช้ช่วงของแอปพลิเคชันเพื่อรันธุรกิจของตน แอปพลิเคชันเหล่านั้นบางรายการเป็นแอปเว็บของบุคคลที่สามที่ร่วมกับแอป Finance and Operations เพื่อให้ประสบการณ์ของผู้ใช้ที่ต่อเนื่องมากขึ้น คุณสามารถใช้คุณลักษณะ **แอปแบบเต็มหน้า (พรีวิว)** เพื่อฝังแอปของบุคคลที่สามเหล่านั้นลงในแอป Finance and Operations ของคุณโดยตรง (หากแอปของบุคคลที่สามอนุญาตให้ฝังตัวเองอยู่ได้) ด้วยวิธีนี้ ผู้ใช้สามารถเข้าถึงเว็บไซต์และแอปที่ต้องการโดยไม่ต้องสลับแท็บหรือหน้าต่าง

ก่อนที่คุณจะสามารถฝังแอปของบุคคลที่สามลงในผลิตภัณฑ์ได้ คุณต้องเปิดคุณลักษณะ **แอปแบบเต็มหน้า (พรีวิว)** ในการจัดการคุณลักษณะ จากนั้น คุณสามารถใช้วิธีใดวิธีหนึ่งต่อไปนี้เพื่อฝังแอปหรือเว็บไซต์ของบุคคลที่สาม วิธีการเหล่านี้คล้ายคลึงกับวิธีการที่ใช้ในการฝังแอปพื้นที่ทำงานจาก Microsoft Power Apps ลงในแอป Finance and Operations

- ฝังแอปหรือเว็บไซต์ในหน้าที่มีอยู่เป็นหน้าแท็บใหม่ (แท็บ Pivot, FastTab, เบลด หรือส่วนพื้นที่ทำงาน)
- สร้างประสบการณ์การใช้งานแอปหรือเว็บไซต์แบบเต็มหน้าใหม่จากแดชบอร์ด

## <a name="embed-a-website-on-an-existing-page"></a>ฝังเว็บไซต์ในหน้าที่มีอยู่

ใช้กระบวนงานนี้ ถ้าคุณต้องการเพิ่มเติมหน้าที่มีอยู่ในระบบที่มีแอปที่ฝังอยู่

1. เปิดหน้าที่คุณต้องการฝังแอป
2. เปิดบานหน้าต่าง **เพิ่มแอป**:

    1. เลือก **การตั้งค่า** และจากนั้น **กำหนดเป็นแบบส่วนบุคคล** เพื่อเปิดแถบเครื่องมือ **การกำหนดเป็นแบบส่วนบุคคล**
    2. เลือก **เพิ่มเติม \> เพิ่มแอป**

3. เลือกขอบเขตของหน้าที่คุณต้องการเพิ่มแอป ขอบเขตนี้ต้องเป็น *คอนเทนเนอร์แท็บ* สำหรับแท็บ Pivot, FastTab, เบลด หรือส่วนพื้นที่ทำงาน
4. เลือก **เว็บไซต์**
5. กำหนดค่าแอปที่ฝังไว้:

    - **ชื่อ** – ป้อนข้อความที่ควรแสดงไว้สำหรับแท็บที่มีแอปที่ฝังอยู่ บ่อยครั้งที่คุณจะต้องการให้ข้อความนี้เป็นชื่อของแอป
    - **URL** – ระบุที่ตั้งของแอป

    > [!IMPORTANT]
    > - เพื่อเหตุผลด้านความปลอดภัย URL ต้องใช้ Hypertext Transfer Protocol Secure (HTTPS)
    > - ต้องตั้งค่าคอนฟิกแอปหรือเว็บไซต์เพื่ออนุญาตให้ฝังตัวเองได้

6. เลือก **บันทึก** เพื่อฝังแอปบนหน้า แอปนี้จะถูกเพิ่มเป็นแท็บหรือส่วนสุดท้ายในกลุ่ม
7. ยืนยันว่าแอปปรากฏตามที่คาดไว้ ถ้าแอปไม่แสดง ให้ดูส่วน [การแก้ไขปัญหาเบื้องต้น](#troubleshooting) ในหัวข้อนี้ในภายหลัง
8. เปิดตัวเลือกมุมมอง แล้วเลือก **บันทึก** (ถ้าควรเชื่อมโยงแอปกับมุมมองปัจจุบัน) หรือ **บันทึกเป็น** (เพื่อบันทึกแอปไปที่มุมมองอื่น)

    ถ้าหน้าไม่มีตัวเลือกมุมมอง (ตัวอย่างเช่น ถ้าหน้าเป็นกล่องโต้ตอบหรือพื้นที่ทำงาน) คุณสามารถข้ามขั้นตอนนี้ได้

## <a name="embed-a-website-as-a-full-page-experience-from-the-dashboard"></a>ฝังเว็บไซต์เป็นประสบการณ์แบบเต็มหน้าจากแดชบอร์ด

ใช้กระบวนงานนี้ ถ้าแอปที่คุณต้องการฝังไม่เกี่ยวข้องกับหน้าที่มีอยู่ หรือถ้าคุณเพียงต้องการประสบการณ์แบบเต็มหน้าสำหรับแอปภายในแอป Finance and Operations

1. เปิดแดชบอร์ด
2. เลือกหน้าค้างไว้ (หรือคลิกขวา) เลือก **กำหนดเป็นแบบส่วนบุคคล** แล้วจากนั้น เลือก **เพิ่มหน้า**
3. ในบานหน้าต่าง **เพิ่มหน้า** ให้เลือก **เว็บไซต์**
4. กำหนดค่าแอปที่ฝังไว้:

    - **ชื่อ** – ป้อนข้อความที่ควรแสดงบนไทล์ที่เพิ่มไว้ให้สำหรับแอปแบบฝังบนแดชบอร์ด บ่อยครั้งที่คุณจะต้องการให้ข้อความนี้เป็นชื่อของแอป
    - **URL** – ระบุที่ตั้งของแอป

    > [!IMPORTANT]
    > - เพื่อเหตุผลด้านความปลอดภัย URL ต้องใช้ HTTPS
    > - ต้องตั้งค่าคอนฟิกแอปหรือเว็บไซต์เพื่ออนุญาตให้ฝังตัวเองได้

5. เลือก **บันทึก** เพื่อเพิ่มแอปลงในแดชบอร์ดเป็นไทล์ใหม่
6. เลือกไทล์ใหม่บนแดชบอร์ด และยืนยันว่าแอปปรากฏตามที่คาดไว้ ถ้าแอปไม่แสดง ให้ดูส่วน [การแก้ไขปัญหาเบื้องต้น](#troubleshooting) ในหัวข้อนี้ในภายหลัง

## <a name="sharing-embedded-apps"></a>การใช้แอปที่ฝังไว้ร่วมกัน

หลังจากที่คุณฝังแอปโดยใช้วิธีใดวิธีหนึ่งที่อธิบายไว้ในส่วนก่อนหน้านี้ คุณอาจต้องการแบ่งปันมุมมองนั้นกับผู้ใช้รายอื่นในระบบ เมื่อต้องการใช้แอปที่ฝังอยู่ร่วมกัน ให้ใช้วิธีการใดวิธีการหนึ่งต่อไปนี้:

- **เผยแพร่มุมมอง (แนะนำ):** ถ้ามีการบันทึกแอปที่ฝังอยู่ลงในมุมมองแล้ว วิธีการที่แนะนาและที่ต้องการในการใช้ร่วมกันคือ การเผยแพร่มุมมองไปยังผู้ใช้ที่มีบทบาทความปลอดภัยที่เหมาะสม จากนั้น ผู้ใช้ทั้งหมดที่มีบทบาทความปลอดภัยที่กำหนดเป้าหมายโดยมุมมองที่เผยแพร่ จะเห็นแอปในแอป Finance and Operations สำหรับข้อมูลเพิ่มเติมเกี่ยวกับวิธีการเผยแพร่มุมมอง ดู [การเผยแพร่มุมมอง](saved-views.md#publishing-views)

    นอกจากนี้ คุณยังสามารถเผยแพร่แอปที่ถูกฝังอยู่เป็นประสบการณ์แบบเต็มหน้าจากแดชบอร์ดได้ บนแดชบอร์ด ให้เลือกไทล์ที่เชื่อมโยงกับแอปค้างไว้ (หรือคลิกขวา) เลือก **กำหนดเป็นแบบส่วนบุคคล** แล้วจากนั้น เลือก **เผยแพร่หน้า** ในขณะนี้ คุณสามารถเผยแพร่ไปยังบทบาทความปลอดภัยได้เท่านั้น อย่างไรก็ตาม ความสามารถที่จะเผยแพร่ไปยังนิติบุคคลจะถูกเพิ่ม ก่อนที่คุณลักษณะจะพร้อมใช้งานโดยทั่วไป

- **คัดลอกการกำหนดเป็นแบบส่วนบุคคล:** สําหรับหน้าที่ไม่สนับสนุนมุมมอง (ตัวอย่างเช่น กล่องโต้ตอบ หรือพื้นที่เก็บงาน) หรือเพื่อประสบการณ์การแอปแบบเต็มหน้า คุณสามารถคัดลอกการกำหนดเป็นแบบส่วนบุคคลไปยังผู้ใช้ที่เหมาะสมได้ สำหรับข้อมูลเพิ่มเติม โปรดดูที่ [การตั้งค่าส่วนบุคคลที่ใช้ร่วมกัน](personalize-user-experience.md#sharing-personalizations)

## <a name="viewing-embedded-apps"></a>การดูแอปที่ฝังไว้

ในการดูแอปที่ฝังในหน้าในแอป Finance and Operations ให้เปิดหน้าที่มีแอปที่ฝังไว้ โปรดจำไว้ว่า บนหน้าบางหน้า แอปที่ฝังไว้สามารถเข้าถึงได้โดยใช้ปุ่ม **Power Apps** ในบานหน้าต่างการดำเนินการมาตรฐาน อีกทางเลือกหนึ่ง อาจปรากฎบนหน้าโดยตรงเป็นแท็บใหม่, FastTab หรือเบลด หรือเป็นส่วนใหม่ในพื้นที่ทำงาน

## <a name="editing-or-removing-embedded-apps"></a>การแก้ไขหรือการลบแอปที่ฝังอยู่

หลังจากที่ฝังแอปบนหน้าแล้ว คุณอาจต้องแก้ไขการตั้งค่าคอนฟิกของแอปนั้น (ตัวอย่างเช่น โดยการเปลี่ยนป้ายชื่อส่วนหรือ URL) อีกทางเลือกหนึ่ง คุณอาจต้องลบออกจากหน้า ใช้หนึ่งในกระบวนงานต่อไปนี้เพื่อแก้ไขการตั้งค่าคอนฟิกของแอปที่ฝังอยู่ หรือลบออกทั้งหมด

### <a name="apps-that-are-embedded-on-existing-pages"></a>แอปที่ถูกฝังอยู่ในหน้าที่มีอยู่

1. เปิดหน้าที่มีการฝังแอป
2. เลือก **การตั้งค่า** และจากนั้น **กำหนดเป็นแบบส่วนบุคคล** เพื่อเปิดแถบเครื่องมือ **การกำหนดเป็นแบบส่วนบุคคล**
3. เลือกเครื่องมือ **เลือก** แล้วจากนั้น เลือกแอปที่ฝังอยู่
4. เมื่อต้องการแก้ไขแอป ให้ทำการเปลี่ยนแปลงที่ต้องการไปยังการตั้งค่าคอนฟิก แล้วจากนั้น เลือก **บันทึก**

    อีกทางเลือกหนึ่ง เมื่อต้องการลบแอป ให้เลือก **ลบ**

5. บันทึกใหม่ หรือเผยแพร่มุมมองใหม่ โปรดทราบว่าหากคุณออกจากหน้าโดยไม่บันทึกมุมมองอย่างชัดแจ้ง ระบบจะไม่รักษาการดำเนินการใดๆ ที่คุณดำเนินการในบานหน้าต่าง **แก้ไขเว็บไซต์**

### <a name="apps-that-are-embedded-from-the-dashboard"></a>แอปที่ถูกฝังอยู่ในแดชบอร์ด

1. เปิดแดชบอร์ด
2. เลือกไทล์ที่เชื่อมโยงกับแอปที่ฝังอยู่ค้างไว้ (หรือคลิกขวา) แล้วจากนั้น เลือก **กำหนดให้เป็นแบบส่วนตัว**
3. เมื่อต้องการแก้ไขแอป ให้เลือก **แก้ไขหน้า** ในบานหน้าต่าง **แก้ไขเว็บไซต์** ให้ทำการเปลี่ยนแปลงที่ต้องการไปยังการตั้งค่าคอนฟิกแอป แล้วจากนั้น เลือก **บันทึก**

    อีกทางเลือกหนึ่ง เมื่อต้องการลบแอป ให้เลือก **ลบหน้า**

## <a name="appendix"></a>ภาคผนวก

### <a name="troubleshooting"></a>การแก้ไขปัญหา

ถ้าเว็บไซต์แสดงผลไม่ถูกต้องหลังจากที่ฝังอยู่ในแอป Finance and Operation หรือหากคุณได้รับข้อความแสดงข้อผิดพลาดที่ระบุว่า URL ถูกปฏิเสธการเชื่อมต่อ เว็บไซต์อาจได้รับการตั้งค่าคอนฟิกเพื่อป้องกันไม่ให้ตัวเองฝังอยู่ใน iframe ปฏิบัติตามขั้นตอนต่อไปนี้เพื่อระบุว่าสามารถฝังเว็บไซต์ได้หรือไม่

1. เปิดเครื่องมือนักพัฒนาสำหรับเบราเซอร์ที่คุณใช้งาน
2. บนแท็บ **เครือข่าย** ให้ค้นหาและเลือกการตอบสนองจากไซต์ที่ฝังอยู่
3. บนแท็บ **หัวข้อ** ภายใต้ **หัวข้อการตอบสนอง** ให้ค้นหา **x-frame-options** ถ้ามี **x-frame-options** อยู่ในหัวข้อการตอบสนอง และมีค่าเป็น **DENY** หรือ **SAMEORIGIN** จะไม่สามารถฝังเว็บไซต์ได้ในขณะนี้ คุณจะต้องทำงานกับเจ้าของแอปเพื่อเปิดใช้งานให้มีการฝังอย่างปลอดภัย

### <a name="developer-modeling-a-website-on-a-form"></a>[นักพัฒนา] การสร้างโมเดลเว็บไซต์บนฟอร์ม

ถึงแม้ว่าหัวข้อนี้จะเน้นที่แอปหรือเว็บไซต์ของบุคคลที่สามแบบฝังผ่านการกำหนดเป็นแบบส่วนบุคคล แต่นักพัฒนายังสามารถฝังแอปหรือเว็บไซต์เหล่านั้นในฟอร์มได้โดยการใช้ประสบการณ์การพัฒนา Visual Studio เพียงเพิ่มตัวควบคุม **WebsiteHostControl** ลงในฟอร์ม คุณสมบัติข้อมูลเมตาที่พร้อมใช้งานสำหรับตัวควบคุม มีความสามารถเหมือนกับประสบการณ์การกำหนดเป็นแบบส่วนบุคคล

[!INCLUDE[footer-include](../../../includes/footer-banner.md)]
