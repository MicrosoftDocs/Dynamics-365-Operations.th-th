---
title: ตั้งค่าคอนฟิกผู้ตรวจทานรายจ่าย
description: หัวข้อนี้จะอธิบายวิธีการใช้ผู้ตรวจทานรายจ่ายเพื่อเลือกผู้ใช้ที่จะมอบหมายงานในลำดับงาน การอนุมัติ หรือการตัดสินใจด้วยตนเองแบบไดนามิก
author: rachel-profitt
ms.date: 06/25/2021
ms.topic: article
audience: Application User, IT Pro
ms.reviewer: sericks
ms.search.region: Global
ms.author: raprofit
ms.search.validFrom: 2021-06-24
ms.openlocfilehash: ad980889247e0239ad743078cb013c1c5839f676
ms.sourcegitcommit: 3a7f1fe72ac08e62dda1045e0fb97f7174b69a25
ms.translationtype: HT
ms.contentlocale: th-TH
ms.lasthandoff: 01/31/2022
ms.locfileid: "8070157"
---
# <a name="configure-expenditure-reviewers"></a>ตั้งค่าคอนฟิกผู้ตรวจทานรายจ่าย
[!include[banner](../includes/banner.md)]


[!INCLUDE [PEAP](../../../includes/peap-1.md)]

คุณสามารถตั้งค่าผู้ตรวจทานรายจ่ายไดนามิกเพื่อเวียนรายจ่ายสำหรับการตรวจทาน ตามผู้ใช้ที่กำหนดให้กับบทบาทโครงการ หรือมิติทางการเงินอย่างใดอย่างหนึ่ง ที่มีการเรียกเก็บค่าใช้จ่าย กระบวนการลำดับงานใช้บทบาทโครงการที่ระบุหรือเจ้าของมิติทางการเงินเพื่อกำหนดที่ค่าใช้จ่ายควรถูกส่งไปยังใคร

คุณสามารถกำหนดการตั้งค่าคอนฟิกผู้ตรวจทานรายจ่ายหนึ่งรายการขึ้นไป และจากนั้นเลือกการตั้งค่าคอนฟิกเมื่อคุณสร้างลำดับงาน คุณสามารถกำหนดค่าผู้ตรวจทานรายจ่ายสำหรับแต่ละนิติบุคคล ในองค์กรของคุณ หลังจากที่คุณกำหนดการตั้งค่าคอนฟิกผู้ตรวจทานรายจ่าย คุณกำหนดการตั้งค่าคอนฟิก สามารถมอบหมายผู้ตรวจทานรายจ่ายให้กับงานในลำดับงาน การอนุมัติ และการตัดสินใจด้วยตนเอง

> [!NOTE]
> แม้ว่าผู้ตรวจทานรายจ่ายจะไม่บังคับ แต่ผู้ตรวจทานรายจ่ายสามารถช่วยให้การตั้งค่าคอนฟิกลำดับงานของคุณง่ายขึ้น ตัวอย่างเช่น คุณไม่ต้องสร้างการตัดสินใจแบบมีเงื่อนไขหนึ่งเพื่อตรวจสอบมิติศูนย์ต้นทุนแต่ละมิติ แล้วสร้างองค์ประกอบอื่นเพื่อกําหนดการอนุมัติหรืองานให้กับผู้ใช้หรือกลุ่มผู้ใช้เฉพาะ แต่คุณสามารถตั้งค่าคอนฟิกเจ้าของมิติศูนย์ต้นทุนและใช้ผู้ตรวจทานรายจ่ายเพื่อเลือกผู้ใช้ที่ถูกต้องแบบไดนามิก ด้วยวิธีนี้ เมื่อความเป็นเจ้าของหรือการมอบหมายศูนย์ต้นทุนมีการเปลี่ยนแปลง คุณเพียงแต่ต้องอัปเดตฟิลด์ **เจ้าของ** ของมิติทางการเงินเท่านั้น

## <a name="types-of-expenditure-reviewers"></a>ชนิดของผู้ตรวจทานรายจ่าย

ลำดับงานบางรายการสนับสนุนแนวคิดของผู้ตรวจทานรายจ่าย ตามค่าเริ่มต้น คุณสามารถตั้งค่าคอนฟิกผู้ตรวจทานรายจ่ายให้กับใบขอซื้อ ใบสั่งซื้อ ใบแจ้งหนี้ของผู้จัดจำหน่าย และรายงานค่าใช้จ่ายได้ ชนิดลำดับงานแต่ละชนิดเหล่านี้กําหนดให้คุณต้องตั้งค่าคอนฟิกผู้ตรวจทานรายจ่ายในหน้าแยกต่างหาก ที่ใช้เฉพาะกับคุณลักษณะและโมดูล สามารถใช้ได้เฉพาะกับเอกสารที่ได้รับการสนับสนุนแต่ละเอกสารเท่านั้น ที่ผู้ตรวจทานรายจ่ายสามารถใช้กับลำดับงานระดับหัวข้อ หรือลำดับงานระดับรายการ

ตารางต่อไปนี้จะแสดงจุดที่คุณไปที่การตั้งค่าคอนฟิกผู้ตรวจทานรายจ่าย สำหรับเอกสารที่สนับสนุนแต่ละเอกสาร

| เอกสาร | พาธนำทาง |
|----------|-----------------|
| รายงานค่าใช้จ่าย | การจัดการค่าใช้จ่าย \> การตั้งค่า \> นโยบาย \> ผู้ตรวจทานรายจ่าย |
| ใบสั่งซื้อ | การจัดซื้อและการจัดหา \> การตั้งค่า \> นโยบาย \> ผู้ตรวจทานรายจ่ายใบสั่งซื้อ |
| ใบขอซื้อ | การจัดซื้อและการจัดหา \> การตั้งค่า \> นโยบาย \> ผู้ตรวจทานรายจ่ายใบขอซื้อ |
| ใบแจ้งหนี้ของผู้จัดจำหน่าย | บัญชีเจ้าหนี้ \> การตั้งค่านโยบาย \> ผู้ตรวจทานรายจ่ายใบแจ้งหนี้ของผู้จัดจำหน่าย |

## <a name="expenditure-reviewer-assignments"></a>การมอบหมายผู้ตรวจทานรายจ่าย

การมอบหมายมีสองชนิดที่พร้อมใช้งานต่อผู้ตรวจทานรายจ่ายแต่ละคน: *การกระจายโครงการ* และ *การกระจายองค์กร* สำหรับการกระจายโครงการ คุณสามารถเลือกระหว่างหน่วยงานจัดเก็บภาษีโครงการและมิติทางการเงินได้ สำหรับการกระจายองค์การ คุณสามารถเลือกมิติทางการเงินได้

หน่ายงานจัดเก็บภาษีโครงการ ประกอบด้วย ผู้จัดการโครงการ ผู้ควบคุมโครงการ และผู้จัดการฝ่ายขายโครงการ คุณกําหนดหน่วยงานจัดเก็บภาษีเหล่านี้โดยตรงในโครงการของคุณ โดยการเลือกผู้ปฏิบัติงานในฟิลด์ที่เหมาะสม

มิติทางการเงินจะควบคุมโดยโครงสร้างทางบัญชีในแต่ละนิติบุคคล สำหรับแต่ละนิติบุคคล คุณสามารถเลือกมิติทางการเงินที่จะใช้กับผู้ตรวจทานรายจ่ายได้ มิติอาจมาจากโครงการ (ในกรณีนี้ คุณเลือกมิติบนแท็บ **การกระจายโครงการ**) หรือเอกสาร (ในกรณีนี้ ให้คุณเลือกมิติ บนแท็บ **การกระจายองค์กร**) ในฟิลด์ **เจ้าของ** ในหน้า **ค่ามิติทางการเงิน** คุณสามารถเลือกผู้ปฏิบัติงานให้กับมิติทางการเงินแต่ละมิติได้

## <a name="example-1-expenditure-reviewers-based-on-organization-distributions"></a>ตัวอย่างที่ 1: ผู้ตรวจทานรายจ่ายตามการกระจายองค์กร

คุณทำงานให้ Contoso Appliances และองค์กรของคุณมี 6 แผนก และศูนย์ต้นทุน 10 แห่ง เมื่อมีการส่งใบขอซื้อใหม่ การอนุมัติต้องมาจากผู้จัดการแผนกก่อน จากนั้นจึงมาจากผู้จัดการศูนย์ต้นทุน

ในตัวอย่างนี้ คุณตั้งค่าคอนฟิก *ผู้ตรวจทานรายจ่ายของใบขอซื้อ* สองราย:

- สำหรับผู้ตรวจทานรายแรก ให้คุณตั้งชื่อแผนก แล้วเลือมิติทางการเงินของ **แผนก** บนแท็บ **การกระจายองค์กร** 
- สำหรับผู้ตรวจทานรายที่สอง ให้คุณตั้งชื่อศูนย์ต้นทุน แล้วเลือมิติทางการเงินของ **ศูนย์ต้นทุน** บนแท็บ **การกระจายองค์กร**

เมื่อคุณตั้งค่าคอนฟิกลำดับงาน ให้คุณสร้างขั้นตอนการอนุมัติสองขั้นตอน ขั้นตอนแรกสำหรับแผนก และขั้นตอนที่สองสำหรับศูนย์ต้นทุน สำหรับแต่ละองค์ประกอบการอนุมัติ คุณต้องเลือก **ผู้เข้าร่วม** ในฟิลด์ **ชนิดการมอบหมาย** บนแท็บ **ตามบทบาท** เลือก **ผู้เข้าร่วมรายจ่าย** ในฟิลด์ **ชนิดของผู้เข้าร่วม** แล้วเลือกผู้เข้าร่วมที่เหมาะสมในฟิลด์ **ผู้เข้าร่วม**

เมื่อสร้างใบขอซื้อแล้ว มิติทางการเงินของแผนกและศูนย์ต้นทุนจะถูกมอบหมายให้กับบรรทัดของใบขอซื้อ เมื่อส่งลำดับงาน ระบบจะประเมินแผนกในใบขอซื้อก่อน และกําหนดองค์ประกอบการอนุมัติให้กับผู้ใช้ที่เกี่ยวข้องกับผู้ปฏิบัติงานที่คุณเลือกไว้ให้กับแผนก หลังจากขั้นตอนการอนุมัติแรกเสร็จสมบูรณ์ ระบบจะประเมินขั้นตอนการอนุมัติที่สอง และกําหนดองค์ประกอบการอนุมัติที่สองให้กับผู้ใช้ที่เกี่ยวข้องกับผู้ปฏิบัติงานที่คุณเลือกไว้ให้กับศูนย์ต้นทุน

## <a name="example-2-expenditure-reviewers-based-on-project-distributions"></a>ตัวอย่างที่ 2: ผู้ตรวจทานรายจ่ายตามการกระจายโครงการ

คุณทำงานให้กับส่วนงานบริการของ Contoso Appliances องค์กรต้องการให้ผู้จัดการโครงการของใบสั่งซื้อแต่ละใบ ต้องอนุมัติค่าใช้จ่าย นอกจากนี้ ผู้จัดการศูนย์ต้นทุนของโครงการต้องอนุมัติด้วย การอนุมัติสามารถทำพร้อมกันได้ ในกรณีใดๆ ผู้ใช้ทั้งสองต้องอนุมัติใบสั่งซื้อก่อน จึงจะสามารถดําเนินการลำดับงานต่อได้

ตัวอย่างเช่น คุณสร้าง *ผู้ตรวจทานรายจ่ายของใบสั่งซื้อ* หนึ่งราย ที่ชื่อ **PM And Cost Center** คุณเลือกกล่องกาเครื่องหมาย **ผู้จัดการโครงการ** และตั้งค่าตัวเลือก **มิติศูนย์ต้นทุน** เป็น **ใช่** บนแท็บ **การกระจายโครงการ** ของหน้า **ผู้ตรวจทานรายจ่ายใบสั่งซื้อ** ในฐานะที่เป็นส่วนหนึ่งของการตั้งค่าคอนฟิก คุณต้องตรวจสอบให้แน่ใจว่าฟิลด์ **ผู้จัดการโครงการ** ได้รับการตั้งค่าให้กับโครงการทั้งหมด และเจ้าของมีการระบุให้กับศูนย์ต้นทุนทั้งหมดในหน้า **ค่ามิติทางการเงิน**

เมื่อคุณตั้งค่าคอนฟิกลำดับงาน ให้คุณจำเป็นต้องมีหนึ่งองค์ประกอบการอนุมัติ คุณเลือก **ผู้เข้าร่วม** ในฟิลด์ **ชนิดการมอบหมาย** จากนั้น บนแท็บ **ตามบทบาท** คุณเลือก **ผู้เข้าร่วมรายจ่าย** ในฟิลด์ **ชนิดของผู้เข้าร่วม** และเลือกผู้จัดการโครงการ และศูนย์ต้นทุน ในฟิลด์ **ผู้เข้าร่วม** เพื่อความแน่ใจว่าไม่สามารถดําเนินลำดับงานต่อได้จนกว่าทั้งผู้จัดการโครงการและเจ้าของศูนย์ต้นทุนจะอนุมัติลำดับงาน คุณจะตั้งค่าฟิลด์ **นโยบายการเสร็จสมบูรณ์** เป็น **ผู้อนุมัติทั้งหมด**

เมื่อสร้างใบสั่งซื้อ ต้องระบุฟิลด์ **โครงการ** ถ้าคุณไม่ต้องการโครงการให้กับใบสั่งซื้อทั้งหมด คุณควรเพิ่มการตัดสินใจแบบมีเงื่อนไขให้กับลำดับงานของคุณ เพื่อตรวจสอบโครงการก่อนที่จะเรียกใช้ขั้นตอนการอนุมัติ จากนั้นระบบจะประเมินโครงการที่ระบุให้กับใบสั่งซื้อ และกําหนดองค์ประกอบการอนุมัติให้กับผู้ใช้ที่เกี่ยวข้องกับผู้ปฏิบัติงานในฟิลด์ **ผู้จัดการโครงการ** นอกจากนี้ ระบบจะสร้างงานและกําหนดงานให้กับผู้ใช้ที่เกี่ยวข้องกับผู้ปฏิบัติงานที่คุณเลือกในฟิลด์ **เจ้าของ** สำหรับศูนย์ต้นทุนจากโครงการ หมายเหตุว่าตัวอย่างนี้ใช้ศูนย์ต้นทุนของโครงการ ไม่ใช่ศูนย์ต้นทุนของใบสั่งซื้อ

## <a name="set-up-expenditure-reviewers"></a>ตั้งค่าผู้ตรวจทานรายจ่าย

ตัวอย่างนี้แสดงวิธีการตั้งค่าคอนฟิก ผู้ตรวจทานรายจ่ายของใบขอซื้อ เมื่อต้องการตั้งค่าคอนฟิกผู้ตรวจทานรายจ่ายชนิดอื่นๆ ให้แทนที่พาธการนําทางในขั้นตอนที่ 1 ด้วยพาธที่เหมาะสมจากตารางในส่วน [ชนิดของผู้ตรวจทานรายจ่าย](configure-expenditure-reviewers.md#types-of-expenditure-reviewers) ก่อนหน้าหัวข้อนี้

1. ไปที่ **การจัดซื้อและการจัดหา \> การตั้งค่า \> นโยบาย \> ผู้ตรวจทานรายจ่ายใบขอซื้อ**
2. บนหน้า **ผู้ตรวจทานรายจ่ายของใบขอซื้อ** ให้เลือก **ใหม่**
3. ในฟิลด์ **ชื่อ** ให้ป้อนชื่อของการตั้งค่าคอนฟิกผู้ตรวจทานรายจ่าย เช่น **ศูนย์ต้นทุน**
4. บนแท็บด่วน **ผู้ตรวจทานรายจ่ายตามนิติบุคคล** ให้เลือกนิติบุคคลที่จะตั้งค่าคอนฟิก
5. สำหรับการะจายโครงการ ให้เลือกกล่องกาเครื่องหมายของแต่ละหน่วยงานจัดเก็บภาษีโครงการ และเลือก **ใช่** สำหรับมิติทางการเงินแต่ละมิติที่คุณต้องการเปิดใช้งาน 
6. สำหรับการกระจายองค์กร บนแท็บ **การกระจายองค์กร** ให้เลือก **ใช่** ให้กับมิติทางการเงินแต่ละมิติที่คุณต้องการเปิดใช้งาน
7. ทำซ้ำขั้นตอนที่ 4 ถึง 6 สำหรับนิติบุคคลเพิ่มเติมแต่ละแห่ง

## <a name="assign-owners-to-financial-dimensions"></a>กําหนดเจ้าของให้กับมิติทางการเงิน

ในการกำหนดเจ้าของให้กับมิติทางการเงิน ให้ทำตามขั้นตอนเหล่านี้

1. ไปที่ **บัญชีแยกประเภททั่วไป \> ผังบัญชี \> มิติ \> มิติทางการเงิน**
2. ในรายการ ให้เลือกมิติทางการเงินที่จะกําหนดเจ้าของให้
3. เลือก **ค่ามิติ**
4. เลือก **แก้ไข** เพื่อเปลี่ยนค่ามิติ
5. ในรายการ ให้เลือกค่ามิติที่จะกําหนดเจ้าของให้
6. ในฟิลด์ **เจ้าของ** ให้เลือกผู้ปฏิบัติงานที่จะกำหนดค่ามิติให้

## <a name="configure-project-distributions"></a>ตั้งค่าคอนฟิกการกระจายโครงการ

เมื่อต้องการกำหนดหน่ายงานจัดเก็บภาษีโครงการให้กับโครงการ ให้ทำตามขั้นตอนเหล่านี้

1. ไปที่ **การจัดการโครงการและการบัญชี \> โครงการ \> โครงการทั้งหมด**
2. เลือกโครงการที่จะกําหนดหน่วยงานจัดเก็บภาษีให้
3. เลือก **แก้ไข** เพื่อเปลี่ยนโครงการ
4. บนแท็บด่วน **ทั่วไป** ในส่วน **ผู้รับผิดชอบ** ให้เลือกผู้ปฏิบัติงานให้กับฟิลด์ **ผู้จัดการฝ่ายขาย** **ผู้จัดการโครงการ** และ **ผู้ควบคุมโครงการ** ตามที่ต้องการ
5. บนแท็บด่วน **มิติทางการเงิน** ให้เลือกมิติทางการเงินที่ต้องการสำหรับโครงการของคุณ

## <a name="assign-expenditure-reviewers-to-a-workflow-task"></a>กำหนดผู้ตรวจทานรายจ่ายลำดับงาน

ตัวอย่างนี้แสดงวิธีการตั้งค่าคอนฟิกลำดับงานใบขอซื้อ เพื่อให้ใช้ผู้ตรวจทานรายจ่ายของใบขอซื้อ ในการตั้งค่าคอนฟิกลำดับงานชนิดอื่นๆ หน้าลำดับงานที่คุณต้องเปิดในขั้นตอนที่ 1 อาจอยู่ในโมดูล **การจัดการค่าใช้จ่าย** หรือ **บัญชีเจ้าหนี้** แทนโมดูล **การจัดซื้อและการจัดหา**

เมื่อต้องการกำหนดผู้ตรวจทานค่าใช้จ่ายใบขอซื้อ ให้กับลำดับงาน ทำตามขั้นตอนเหล่านี้

1. ไปที่ **การจัดซื้อและการจัดหา \> การตั้งค่า \> เวิร์กโฟลว์การจัดซื้อและการจัดหา**
2. ดับเบิลแท็บ (หรือดับเบิลคลิก) ลำดับงานที่มีอยู่ หรือสร้างลำดับงานใหม่
3. ในฟิลด์โปรแกรมแก้ไขลำดับงาน ในบานหน้าต่าง **ลำดับงาน** ให้เลือกงานที่จะกําหนดการตั้งค่าคอนฟิกของผู้ตรวจทานรายจ่ายให้ จากนั้น บน **บานหน้าต่างการดำเนินการ** ในกลุ่ม **แสดง** ให้เลือก **คุณสมบัติ**
4. ในบานหน้าต่างด้านซ้ายของ หน้า **คุณสมบัติ** ให้เลือก **การมอบหมาย**
5. บนแท็บ **ชนิดการมอบหมาย** ให้เลือก **ผู้เข้าร่วม**
6. บนแท็บ **ตามบทบาท** ในฟิลด์ **ชนิดของผู้เข้าร่วม** ให้เลือก **ผู้เข้าร่วมรายจ่าย** จากนั้น ในฟิลด์ **ผู้เข้าร่วม** เลือกการตั้งค่าคอนฟิกผู้ตรวจทานรายจ่ายที่จะใช้สำหรับงานในลำดับงาน
