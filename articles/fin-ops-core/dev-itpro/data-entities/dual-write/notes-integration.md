---
title: การรวมบันทึก
description: บทความนี้อธิบายการรวมข้อมูลบันทึกแบบสองทิศทาง
author: RamaKrishnamoorthy
ms.date: 02/22/2021
ms.topic: article
audience: Application User, IT Pro
ms.reviewer: tfehr
ms.search.region: global
ms.author: ramasri
ms.search.validFrom: 2020-01-06
ms.openlocfilehash: 8e1444aa311bb2dc74705a3791e58c3187ecd8ea
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8876728"
---
# <a name="note-integration"></a>การรวมบันทึก

[!include [banner](../../includes/banner.md)]



ในระหว่างกระบวนการทางธุรกิจ ผู้ใช้ Microsoft Dynamics 365 มักรวบรวมข้อมูลเกี่ยวกับลูกค้าของตน ข้อมูลนี้จะบันทึกเป็นกิจกรรมและบันทึก บทความนี้อธิบายการรวมข้อมูลบันทึกแบบสองทิศทาง

ข้อมูลลูกค้าสามารถจัดประเภทได้ในลักษณะต่อไปนี้

+ **ข้อมูลที่สามารถดำเนินการได้ซึ่งผู้ใช้ Dynamics 365 จะจัดการในนามของลูกค้า** ตัวอย่างเช่น Contoso (ผู้ใช้ Dynamics 365) ได้ดำเนินการจัดรายการเกมโชว์ ลูกค้ารายหนึ่งของ Contoso (ลูกค้า) ต้องการเข้าร่วมเกมโชว์ ลูกค้าขอให้พนักงาน Contoso จองช่องในเกมโชว์ให้พวกเขา การจองจะเกิดขึ้นในปฏิทินของผู้เข้าร่วมเหตุการณ์ Contoso
+ **ข้อมูลที่สามารถนําไปปฏิบัติได้กับผู้ใช้ Dynamics 365**  – ตัวอย่างเช่น ลูกค้าที่ซื้อหน่วย Surface จะป้อนคําแนะนําพิเศษที่บ่งชี้ว่าอุปกรณ์ควรมีการห่อของขวัญ ก่อนการจัดส่ง คําแนะนําเหล่านี้เป็นข้อมูลที่สามารถปฏิบัติการได้ซึ่งควรจัดการโดยพนักงาน Contoso ที่รับผิดชอบบรรจุภัณฑ์
+ **ข้อมูลที่ไม่สามารถดำเนินการได้** – ตัวอย่างเช่น ลูกค้าไปที่ร้านค้า Contoso และในระหว่างการสนทนากับพนักงานขายของร้านค้า จะแสดงความสนใจในเกม *Halo* และอุปกรณ์เสริมสำหรับเล่นเกม พนักงานขายของร้านค้าได้ออกบันทึกข้อมูลนี้ จากนั้นกลไกจัดการความคิดเห็นเกี่ยวกับผลิตภัณฑ์จะใช้กลไกจัดการการแนะนำผลิตภัณฑ์เพื่อแนะนำลูกค้า

โดยทั่วไป ข้อมูลที่สามารถดำเนินการได้จะรวบรวมไว้เป็น *กิจกรรม* ในแอปการเงินและการดำเนินงานและแอปการมีส่วนร่วมของลูกค้า ข้อมูลที่ไม่สามารถดำเนินการได้จะรวบรวมไว้เป็น *บันทึก* ในแอปการเงินและการดำเนินงาน และเป็น *คำอธิบายประกอบ* ในและแอปการมีส่วนร่วมของลูกค้า

> [!TIP]
> แม้ว่าบันทึกจะใช้เพื่อข้อมูลที่ไม่สามารถดำเนินการได้ แต่แอปจะไม่ป้องกันคุณจากการใช้บันทึกเหล่านั้นเพื่อจัดเก็บและจัดการข้อมูลที่สามารถดำเนินการได้หากคุณต้องการใช้บันทึกเหล่านั้นในลักษณะนั้น

ปัจจุบัน Microsoft มีการปล่อยการใช้งานฟังก์ชันการรวมบันทึก (ฟังก์ชันของการรวมกิจกรรมจะปล่อยออกใช้ในภายหลัง) การรวมบันทึกจะพร้อมใช้งานเฉพาะกับลูกค้า ผู้จัดจำหน่าย ใบสั่งขาย และใบสั่งซื้อ

## <a name="create-a-note-in-a-customer-engagement-app"></a>สร้างบันทึกในแอปการมีส่วนร่วมของลูกค้า

หากต้องการสร้างบันทึกในแอปการมีส่วนร่วมของลูกค้าและซิงค์บันทึกนั้นกับแอปการเงินและการดำเนินงาน ให้ปฏิบัติตามขั้นตอนต่อไปนี้

1. ในแอปการมีส่วนร่วมของลูกค้า ให้เปิดเรกคอร์ดบัญชีของลูกค้า
2. ในบานหน้าต่าง **เส้นเวลา** ให้เลือกเครื่องหมายบวก (**+**) แล้วเลือก **บันทึก** เพื่อสร้างบันทึก

    ![การสร้างบันทึกย่อในแอปการมีส่วนร่วมของลูกค้า](media/notes-ce-1.png)

3. ป้อนชื่อเรื่องและคำอธิบาย แล้วเลือก **เพิ่มบันทึก**

    ![การป้อนหัวข้อและคำอธิบาย](media/notes-ce-2.png)

    บันทึกใหม่จะเพิ่มลงในเส้นเวลาของลูกค้า

    ![บันทึกย่อใหม่ในเส้นเวลาของลูกค้า](media/notes-ce-3.png)

4. ลงชื่อเข้าใช้แอปการเงินและการดำเนินงาน แล้วเปิดเรกคอร์ดลูกค้าเดียวกัน โปรดสังเกตว่าปุ่ม **เอกสารแนบ** (สัญลักษณ์ที่หนีบกระดาษ) ในมุมด้านขวาบน บ่งชี้ว่าเรกคอร์ดมีเอกสารแนบ

    ![การแจ้งเตือนเกี่ยวกับเอกสารแนบ](media/notes-ce-4.png)

5. เลือกปุ่ม **เอกสารแนบ** เพื่อเปิดหน้า **เอกสารแนบ** คุณควรค้นหาบันทึกที่คุณสร้างไว้ในแอปพลิเคชัน Customer Engagement

    ![บันทึกย่อจากแอปการมีส่วนร่วมของลูกค้า](media/notes-ce-5.png)

การอัปเดตใดๆ ในบันทึกจะมีการซิงค์กลับไปกลับมาระหว่างแอปการเงินและการดำเนินงานกับแอปการมีส่วนร่วมของลูกค้า

## <a name="create-a-note-in-a-finance-and-operations-app"></a>สร้างบันทึกในแอปการเงินและการดำเนินงาน

คุณสามารถสร้างบันทึกในแอปการเงินและการดำเนินงานและจะซิงค์บันทึกนั้นกับแอปการมีส่วนร่วมของลูกค้า

หากต้องการสร้างบันทึกในแอปการเงินและการดำเนินงานและซิงค์บันทึกนั้นกับแอปการมีส่วนร่วมของลูกค้า ให้ปฏิบัติตามขั้นตอนต่อไปนี้

1. ในแอปการเงินและการดำเนินงาน บนหน้า **สิ่งที่แนบ** ให้เลือก **ใหม่** \> **บันทึก**

    ![การสร้างบันทึกในแอปการเงินและการดำเนินงาน](media/notes-fo-1.png)

2. ป้อนชื่อเรื่องและชุดคําแนะนําสั้นๆ แล้วเลือก **บันทึก**

    ![การป้อนหัวข้อและคำแนะนำ](media/notes-fo-2.png)

3. ในแอปพลิเคชัน Customer Engagement ให้อัปเดตเรกคอร์ด คุณควรค้นหาบันทึกใหม่ในเส้นเวลา

    ![บันทึกย่อใหม่ในเส้นเวลาในแอปการมีส่วนร่วมของลูกค้า](media/notes-fo-3.png)

คุณสามารถจัดประเภทบันทึกเป็นบันทึกภายในหรือภายนอก

- ในแอปการเงินและการดำเนินงาน ในหน้า **สิ่งที่แนบ** ให้เปิดบันทึก จากนั้นในฟิลด์ **การจำกัด** ให้เลือก **ภายใน** หรือ **ภายนอก**

    ![ฟิลด์ข้อจํากัด](media/notes-fo-4.png)

คุณยังสามารถสร้าง URL ได้

1. ในแอปการเงินและการดำเนินงาน บนหน้า **สิ่งที่แนบ** ให้เลือก **ใหม่** \> **URL**
2. ป้อนหัวข้อและ URL
3. ในฟิลด์ **ข้อจํากัด** ให้เลือก **ภายใน** หรือ **ภายนอก**

    ![การสร้าง URL ในแอปการเงินและการดำเนินงาน](media/notes-fo-5.png)

4. เลือก **บันทึก**

    เนื่องจากแอปการมีส่วนร่วมของลูกค้า ไม่มีชนิด URL URL จะรวมเข้ากับการเขียนแบบคู่เป็นบันทึก

    ![URL ที่ปรากฏเป็นบันทึกย่อในแอปการมีส่วนร่วมของลูกค้า](media/notes-ce-6.png)

> [!NOTE]
> ไม่สนับสนุนเอกสารแนบไฟล์

## <a name="templates"></a>เทมเพลต

การรวมบันทึกประกอบด้วยชุดของแผนที่ตารางที่ทำงานร่วมกันในระหว่างการโต้ตอบข้อมูลลูกค้า ดังที่แสดงในตารางต่อไปนี้

| แอปการเงินและการดำเนินงาน | แอปการมีส่วนร่วมของลูกค้า | คำอธิบาย |
|----------------------------|-------------------------|-------------|
| [เอกสารแนบของลูกค้า](mapping-reference.md#230) | คำอธิบายประกอบ | ธุรกิจที่ใช้ข้อความธรรมดาและ URL เพื่อรวบรวมข้อมูลเฉพาะลูกค้า (สำหรับทั้งองค์กรและบุคคล) |
| [สิ่งที่แนบของเอกสารสำหรับผู้จัดจำหน่าย](mapping-reference.md#231) | คำอธิบายประกอบ | ธุรกิจที่ใช้ข้อความธรรมดาและ URL เพื่อรวบรวมข้อมูลเฉพาะผู้จัดจำหน่าย (สำหรับทั้งองค์กรและบุคคล) |
| [เอกสารแนบส่วนหัวของใบสั่งขาย](mapping-reference.md#229) | คำอธิบายประกอบ | ธุรกิจที่ใช้ข้อความธรรมดาและ URL เพื่อรวบรวมข้อมูลเฉพาะใบสั่งขาย |
| [เอกสารแนบส่วนหัวของใบสั่งซื้อ](mapping-reference.md#232) | คำอธิบายประกอบ | ธุรกิจที่ใช้ข้อความธรรมดาและ URL เพื่อรวบรวมข้อมูลเฉพาะใบสั่งซื้อ |

## <a name="limitations"></a>การจำกัด

เมื่อคุณติดตั้งโซลูชันบันทึกย่อแล้ว คุณจะไม่สามารถถอนการติดตั้งได้ 

สำหรับข้อมูลเพิ่มเติม ให้ดูที่  [การอ้างอิงการทำแผนที่แบบสองทิศทาง](mapping-reference.md)
