---
title: การนำเข้าใบสำคัญโดยใช้เอนทิตีสมุดรายวันทั่วไป
description: บทความนี้มีคำแนะนำสำหรับการนำเข้าข้อมูลลงในสมุดรายวันทั่วไปโดยใช้เอนทิตีสมุดรายวันทั่วไป
author: rcarlson
ms.date: 04/20/2020
ms.topic: article
ms.prod: ''
ms.technology: ''
audience: Application User
ms.reviewer: sericks
ms.custom: 94363
ms.assetid: 0b8149b5-32c5-4518-9ebd-09c9fd7f4cfc
ms.search.region: Global
ms.author: rcarlson
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 5a5917a047d3098875f3ab95087e761e6428c18b
ms.sourcegitcommit: 6b209919de39c15e0ebe4abc9cbcd30618f2af0b
ms.translationtype: HT
ms.contentlocale: th-TH
ms.lasthandoff: 07/11/2022
ms.locfileid: "9135734"
---
# <a name="importing-vouchers-by-using-the-general-journal-entity"></a>การนำเข้าใบสำคัญโดยใช้เอนทิตีสมุดรายวันทั่วไป

[!include [banner](../includes/banner.md)]


[!INCLUDE [PEAP](../../../includes/peap-1.md)]

บทความนี้มีคำแนะนำสำหรับการนำเข้าข้อมูลลงในสมุดรายวันทั่วไปโดยใช้เอนทิตีสมุดรายวันทั่วไป

คุณสามารถใช้เอนทิตีสมุดรายวันทั่วไปเพื่อนำเข้าใบสำคัญที่มีชนิดบัญชีหรือบัญชีตรงข้ามเป็น **บัญชีแยกประเภท** **ลูกค้า** **ผู้จัดจำหน่าย** หรือ **ธนาคาร** คุณสามารถป้อนใบสำคัญเป็นหนึ่งบรรทัด โดยใช้ทั้งฟิลด์ **บัญชี** และฟิลด์ **บัญชีตรงข้าม** หรือเป็นใบสำคัญหลายบรรทัด โดยใช้เฉพาะฟิลด์ **บัญชี** (และปล่อย **บัญชีตรงข้าม** ว่างไว้ในแต่ละบรรทัด) เอนทิตีของสมุดรายวันทั่วไปไม่สนับสนุนทุกชนิดบัญชี แต่จะมีเอนทิตีอื่นสำหรับสถานการณ์ที่จำเป็นต้องมีชนิดบัญชีชุดอื่น ตัวอย่างเช่น เมื่อต้องการนำเข้าธุรกรรมโครงการ ให้ใช้เอนทิตีสมุดรายวันค่าใช้จ่ายของโครงการ เอนทิตี้แต่ละรายการได้รับการออกแบบมาเพื่อสนับสนุนสถานการณ์ที่เฉพาะเจาะจง นี่หมายความว่าฟิลด์เพิ่มเติมอาจพร้อมใช้งานในเอนทิตี้สำหรับสถานการณ์เหล่านั้น อย่างไรก็ตาม ฟิลด์เพิ่มเติมอาจไม่พร้อมใช้งานในเอนทิตี้สำหรับสถานการณ์ที่แตกต่างกัน

## <a name="setup"></a>การตั้งค่า
ก่อนที่คุณจะนำเข้าโดยใช้เอนทิตีสมุดรายวันทั่วไป ให้ตรวจสอบการตั้งค่าต่อไปนี้:

- **การตั้งค่าลำดับหมายเลขสำหรับหมายเลขชุดงานสมุดรายวัน**– โดยค่าเริ่มต้น เมื่อคุณนำเข้าโดยใช้เอนทิตีสมุดรายวันทั่วไป หมายเลขชุดงานสมุดรายวันจะใช้ลำดับหมายเลขที่กำหนดไว้ในพารามิเตอร์บัญชีแยกประเภททั่วไป ถ้าคุณตั้งค่าลำดับหมายเลขสำหรับหมายเลขชุดงานสมุดรายวันเป็น **ด้วยตนเอง** จะไม่ใช้หมายเลขเริ่มต้น การตั้งค่านี้ไม่ได้รับการสนับสนุน
- **การตั้งค่าคอนฟิกมิติทางการเงิน**– ทุกองค์กรต้องกำหนดลำดับของมิติทางการเงินเมื่อมีการใช้เอนทิตีเพื่อนำเข้าธุรกรรม มีกำหนดลำดับสำหรับรูปแบบ **การรวมมิติบัญชีแยกประเภท** ที่ **บัญชีแยกประเภททั่วไป** &gt; **ผังบัญชี** &gt; **มิติ** &gt; **การตั้งค่าคอนฟิกมิติทางการเงินสำหรับการรวมแอปพลิเคชัน** &gt; **เลือกเอนทิตีข้อมูล** เซ็กเมนต์ของบัญชีแยกประเภทที่ถูกนำเข้าต้องอยู่ในลำดับเดียวกัน มิฉะนั้น จะเกิดข้อผิดพลาดขึ้นในระหว่างการนำเข้า

## <a name="general-journal-entity-setup"></a>การตั้งค่าเอนทิตีสมุดรายวันทั่วไป
การตั้งค่าสองรายการในการจัดการข้อมูลมีผลกระทบต่อวิธีใช้หมายเลขชุดงานสมุดรายวันเริ่มต้นหรือหมายเลขใบสำคัญ:

- **การประมวลผลตามการตั้งค่า** (บนเอนทิตีข้อมูล)
- **สร้างโดยอัตโนมัติ** (การแมปฟิลด์)

ส่วนต่อไปนี้จะอธิบายถึงผลกระทบของการตั้งค่าเหล่านี้ นอกจากนี้ ยังอธิบายวิธีการที่ระบบสร้างหมายเลขชุดงานสำหรับสมุดรายวันและหมายเลขใบสำคัญ

### <a name="journal-batch-number"></a>หมายเลขชุดงานสมุดรายวัน

- การตั้งค่า **การประมวลผลตามการตั้งค่า** บนเอนทิตีสมุดรายวันทั่วไปไม่มีผลต่อวิธีการสร้างหมายเลขชุดงานสมุดรายวัน
- ถ้าฟิลด์ **หมายเลขชุดงานสมุดรายวัน** ถูกตั้งค่าเป็น **สร้างโดยอัตโนมัติ** หมายเลขชุดงานสมุดรายวันใหม่จะถูกสร้างขึ้นให้กับทุกบรรทัดที่ถูกนำเข้า ลักษณะการทำงานนี้ไม่ได้รับการแนะนำ การตั้งค่า **สร้างโดยอัตโนมัติ** พบได้ในโครงการนำเข้าภายใต้ **ดูแผนที่** ในแท็บ **รายละเอียดการแมป**
- ถ้าฟิลด์ **หมายเลขชุดงานสมุดรายวัน** ไม่ถูกตั้งค่าเป็น **สร้างโดยอัตโนมัติ** หมายเลขชุดงานสมุดรายวันใหม่จะถูกสร้างขึ้นดังนี้:

    - ถ้าหมายเลขชุดงานสมุดรายวันที่ถูกกำหนดไว้ในแฟ้มนำเข้าตรงกับสมุดรายวันประจำวันที่ยังไม่ได้ลงรายการบัญชีที่มีอยู่ บรรทัดทั้งหมดที่มีหมายเลขชุดงานสมุดรายวันที่ตรงกันจะถูกนำเข้าลงในสมุดรายวันที่มีอยู่ จะไม่มีการนำเข้ารายการลงในหมายเลขชุดงานสมุดรายวันที่ลงรายการบัญชี แต่จะสร้างหมายเลขใหม่ขึ้น
    - ถ้าหมายเลขชุดงานสมุดรายวันที่ถูกกำหนดไว้ในแฟ้มนำเข้าไม่ตรงกับสมุดรายวันประจำวันที่ยังไม่ได้ลงรายการบัญชีที่มีอยู่บรรทัดทั้งหมดที่มีหมายเลขชุดงานสมุดรายวันเดียวกันจะถูกจัดกลุ่มภายใต้สมุดรายวันใหม่ ตัวอย่างเช่น บรรทัดทั้งหมดที่มีหมายเลขชุดงานสมุดรายวันเป็น 1 จะถูกนำเข้าลงในสมุดรายวันใหม่ และบรรทัดทั้งหมดที่มีหมายเลขชุดงานสมุดรายวันเป็น 2 จะถูกนำเข้าลงในสมุดรายวันใหม่อีกรายการหนึ่ง หมายเลขชุดงานสมุดรายวันถูกสร้างขึ้นโดยใช้ลำดับหมายเลขที่กำหนดไว้ในพารามิเตอร์บัญชีแยกประเภททั่วไป

### <a name="voucher-number"></a>หมายเลขใบสำคัญ

- เมื่อคุณใช้การตั้งค่า **การประมวลผลตามการตั้งค่า** บนเอนทิตีสมุดรายวันทั่วไป จะต้องมีหมายเลขใบสำคัญในไฟล์ที่นำเข้า ทุกธุรกรรมในสมุดรายวันทั่วไปถูกกำหนดให้กับหมายเลขใบสำคัญที่มีอยู่ในไฟล์ที่นำเข้า แม้ว่าใบสำคัญจะไม่สมดุล โปรดคำนึงถึงเรื่องต่อไปนี้ ถ้าคุณต้องการใช้การประมวลผลตามการตั้งค่า แต่คุณก็ต้องการใช้ลำดับหมายเลขที่กำหนดไว้สำหรับหมายเลขใบสำคัญด้วย

    - เมื่อต้องการเปิดใช้งานฟังก์ชันนี้ ในชื่อสมุดรายวันที่ใช้สำหรับการนำเข้า ตั้งค่า **การปันส่วนหมายเลขเมื่อลงรายการบัญชี** เป็น **ใช่**
    - ยังคงต้องกำหนดหมายเลขใบสำคัญในไฟล์ที่นำเข้า อย่างไรก็ตาม หมายเลขนี้เป็นแบบชั่วคราว และจะถูกแทนที่ด้วยหมายเลขใบสำคัญ เมื่อมีการลงรายการบัญชีสมุดรายวัน ต้องตรวจสอบให้แน่ใจว่ารายการของสมุดรายวันถูกจัดกลุ่มตามหมายเลขใบสำคัญชั่วคราวอย่างถูกต้อง ตัวอย่างเช่น ในระหว่างการลงรายการบัญชี พบสามบรรทัดที่มีหมายเลขใบสำคัญชั่วคราวเป็น 1 หมายเลขใบสำคัญชั่วคราวของบรรทัดทั้งสามนั้นจะถูกแทนที่ด้วยหมายเลขถัดไปในลำดับหมายเลข ถ้ารายการทั้งสามนั้นไม่ใช่เอนทิตีที่สมดุล ใบสำคัญจะไม่ถูกลงรายการบัญชี ถัดไป หากพบว่ารายการมีหมายเลขใบสำคัญชั่วคราวเป็น 2 หมายเลขนี้จะถูกเขียนทับด้วยหมายเลขใบสำคัญถัดไปในลำดับ และต่อไปเรื่อยๆ

- เมื่อคุณไม่ใช้การตั้งค่า **การประมวลผลตามการตั้งค่า** คุณไม่จำเป็นต้องระบุหมายเลขใบสำคัญในไฟล์ที่นำเข้า หมายเลขใบสำคัญถูกสร้างขึ้นในระหว่างการนำเข้าตามการตั้งค่าชื่อสมุดรายวัน (**ใบสำคัญหนึ่งใบเท่านั้น** **ในการเชื่อมต่อของยอดดุล** และต่อไปเรื่อยๆ) ตัวอย่างเช่น ถ้ามีการกำหนดชื่อสมุดรายวันเป็น **ในการเชื่อมต่อของยอดดุล** บรรทัดแรกจะได้รับหมายเลขใบสำคัญเริ่มต้นใหม่ ระบบจะประเมินบรรทัดเพื่อระบุว่าเดบิตเท่ากับเครดิตหรือไม่ ถ้ามีบัญชีตรงข้ามบนบรรทัด บรรทัดถัดไปที่มีการนำเข้าจะได้รับหมายเลขใบสำคัญใหม่ ถ้าไม่มีบัญชีตรงข้ามที่มีอยู่ ระบบจะประเมินว่าเดบิตเท่ากับเครดิตหรือไม่ในขณะที่มีการนำเข้าแต่ละบรรทัดใหม่
- ถ้าฟิลด์ **หมายเลขใบสำคัญ** ถูกตั้งค่าเป็น **สร้างโดยอัตโนมัติ** การนำเข้าจะไม่สำเร็จ การตั้งค่า **สร้างโดยอัตโนมัติ** สำหรับฟิลด์ **หมายเลขใบสำคัญ** จะไม่ได้รับการสนับสนุน

โดยค่าเริ่มต้น เอนทิตีสมุดรายวันทั่วไปใช้การประมวลผลตามการตั้งค่า หลังจากที่คุณประเมินความต้องการทางธุรกิจสำหรับองค์กรของคุณแล้ว คุณสามารถเปลี่ยนการตั้งค่า **การประมวลผลตามการตั้งค่า** ได้โดยการคลิก **เอนทิตีข้อมูล** ในพื้นที่ทำงาน **การจัดการข้อมูล** การประมวลผลตามการตั้งค่าถูกใช้เพื่อเร่งความเร็วกระบวนการนำเข้า ถ้าคุณไม่ได้ใช้การประมวลผลตามการตั้งค่า การนำเข้าของการนำเข้าเอนทิตีสมุดรายวันทั่วไปจะช้าลง


[!INCLUDE[footer-include](../../../includes/footer-banner.md)]
