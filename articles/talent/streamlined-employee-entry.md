---
title: การป้อนข้อมูลและการนำทางของพนักงานที่มีประสิทธิภาพ
description: การป้อนข้อมูลสำหรับผู้ปฏิบัติงานใน Dynamics 365 Talent ได้รับการปรับปรุงเพื่ออนุญาตให้มีการป้อนข้อมูลด่วนสำหรับพนักงานทั้งหมดในอดีต ปัจจุบัน หรืออนาคต แบบจำลองการนำทางแบบง่าย/แบบรวมได้รับการปรับปรุง เพื่อให้ค้นหาข้อมูลที่เกี่ยวข้องและดูและทำการปรับปรุงที่จำเป็นใดๆ อย่างรวดเร็ว
author: andreabichsel
manager: AnnBe
ms.date: 08/20/2019
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: anbichse
ms.search.scope: Core, Operations, Talent
ms.custom: 15681
ms.assetid: 6aee97ac-29f7-4b3c-8aa1-c65810de3090
ms.search.region: Global
ms.author: anbichse
ms.search.validFrom: 2016-02-28
ms.dyn365.ops.version: AX 7.0.0, Talent October 2019 update
ms.openlocfilehash: b73b420c2eb75077814fbfeb6cd17404c7efc11e
ms.sourcegitcommit: 436731d8b3889bebfe6f17922b0a31b1994f6796
ms.translationtype: HT
ms.contentlocale: th-TH
ms.lasthandoff: 10/26/2020
ms.locfileid: "4462770"
---
# <a name="streamlined-employee-entry-and-navigation"></a>การป้อนข้อมูลและการนำทางของพนักงานที่มีประสิทธิภาพ

Dynamics 365 Talent อนุญาตให้มีการป้อนข้อมูลพนักงานและข้อมูลการจ้างงานได้อย่างมีประสิทธิภาพ คุณสามารถปรับปรุงข้อมูลประวัติการทำงานสำหรับพนักงานและผู้รับเหมาในอดีต ปัจจุบัน และอนาคตได้อย่างรวดเร็ว

นอกจากนี้ คุณยังสามารถเปิดใช้งานประสบการณ์การนำทางแบบง่าย เพื่อให้สามารถค้นหาข้อมูลที่เกี่ยวข้องและทำการเปลี่ยนแปลงใดๆ ที่จำเป็นได้อย่างรวดเร็ว ขณะนี้ฟังก์ชันนี้พร้อมใช้งานในสภาพแวดล้อมทั้งหมด เมื่อต้องการเปิดคุณลักษณะนี้ นำทางไปยัง **การจัดการระบบ > การจัดการคุณลักษณะ > สร้าง > รายการพนักงานที่มีประสิทธิภาพ > เปิดใช้งาน** การทำเช่นนี้จะเปิดใช้งานการเปลี่ยนแปลงเหล่านี้สำหรับผู้ใช้ทั้งหมด คุณสามารถปิดตัวเลือกนี้ได้ตลอดเวลา

## <a name="view-options"></a>ตัวเลือกมุมมอง

คุณสามารถใช้ **ตัวเลือกมุมมอง** บนฟอร์มผู้ปฏิบัติงาน เพื่อเลือกชุดใดๆ ของพนักงานและผู้รับเหมาจากรายการเดียว ตัวเลือกเหล่านี้ช่วยให้คุณสามารถดูผู้ปฏิบัติงานในนิติบุคคลหรือสำหรับนิติบุคคลที่คุณกำลังลงชื่อเข้าใช้ในปัจจุบัน นอกจากนี้ คุณยังสามารถดูผู้ปฏิบัติงานที่ใช้งานอยู่ ที่ค้างอยู่ และที่ออกจากงานได้ และคุณสามารถจำกัดผลลัพธ์ตามชนิดของผู้ปฏิบัติงาน (พนักงาน หรือผู้รับเหมา) ถ้ามีการเปิดใช้งานการรักษาความปลอดภัยขั้นสูง คุณจะเห็นเฉพาะพนักงานและผู้รับเหมาเหล่านั้นในนิติบุคคลที่คุณมีสิทธิ์เข้าถึง

คอลัมน์ในมุมมองรายการจะเปลี่ยนตามการเลือกของคุณ ตัวอย่างเช่น เมื่อดูพนักงานที่ออกจากงาน วันที่สิ้นสุดการจ้างงานและรหัสเหตุผลจะแสดงเป็นคอลัมน์เพิ่มเติมในรายการ 

[![ตัวเลือกมุมมอง](./media/Worker-view-option.png)](./media/worker-view-option.png)

## <a name="navigation-and-banner"></a>การนำทางและแบนเนอร์

แบนเนอร์จะแสดงข้อมูลสำคัญสำหรับผู้ปฏิบัติงานแต่ละคน แบนเนอร์สำหรับผู้ปฏิบัติงานที่ใช้งานอยู่จะแสดงฟิลด์ต่อไปนี้:

- **ชื่อ**
- **แผนก**
- **ชนิดของตำแหน่ง**
- **ชนิดผู้ปฏิบัติงาน**
- **ผู้จัดการ**
- **นิติบุคคล**

แบนเนอร์สำหรับผู้ปฏิบัติงานที่ออกจะแสดงฟิลด์ต่อไปนี้:

- **วันที่ออก**
- **เหตุผล**

แบนเนอร์สำหรับพนักงานที่ค้างอยู่จะแสดงฟิลด์ต่อไปนี้:

- **ชื่อ**
- **แผนก**
- **ชนิดของตำแหน่ง**
- **ผู้จัดการ**
- **วันที่เริ่มต้น**
- **นิติบุคคล**

บานหน้าต่างการดำเนินการของหน้าผู้ปฏิบัติงานได้รับการจัดระเบียบใหม่เพื่อให้มีตัวเลือกที่น้อยลง ขณะนี้มีการจัดระเบียบข้อมูลในประเภทต่อไปนี้: 

- งาน
- บุคคล
- การลา
- ค่าตอบแทน
- สวัสดิการ
- การปฏิบัติตาม

นอกจากนี้ แท็บ **ลิงค์** ใหม่บนหน้าผู้ปฏิบัติงานหลัก จะช่วยให้ผู้ใช้มีตำแหน่งศูนย์กลางเพื่อเข้าถึงข้อมูลที่เกี่ยวข้องทั้งหมดสำหรับผู้ปฏิบัติงานได้

เนื่องจากการเปลี่ยนแปลงเหล่านี้ ข้อมูลอาจปรากฏในสถานที่อื่นนอกเหนือจากที่คุณเคย ตัวอย่างเช่น ข้อมูลค่าจ้างที่แสดงไว้ก่อนหน้านี้บนฟอร์มผู้ปฏิบัติงานในขณะนี้จะปรากฏในบานหน้าต่างการดำเนินการที่อยู่ภายใต้ **ค่าตอบแทน** และในขณะนี้แท็บ **ข้อมูลส่วนบุคคล** มีปุ่ม **ข้อมูลเพิ่มเติม** เพื่อซ่อนฟิลด์ที่ไม่ถูกเข้าถึงบ่อยครั้ง

[![แบนเนอร์](./media/Banner.png)](./media/Banner.png)

## <a name="work-history"></a>ประวัติการทำงาน

แท็บ **ประวัติการทำงาน** จะแสดงประวัติการทำงานระหว่างนิติบุคคลทั้งหมด และพร้อมใช้งานสำหรับพนักงานและผู้รับเหมาที่ออก ที่ทำงานอยู่ และที่ค้างอยู่ ขณะนี้คุณสามารถดูประวัติการทำงานทั้งหมดในครั้งเดียวสำหรับนิติบุคคลที่คุณมีสิทธิ์เข้าถึง นอกจากนี้ คุณสามารถแก้ไขข้อมูลสำหรับรายการประวัติการทำงานแต่ละรายการได้โดยไม่ต้องเปลี่ยนบริบทข้อมูล คุณสามารถปรับปรุงข้อมูลทั้งหมดได้โดยตรงบนหน้า 

[![ประวัติการทำงาน](./media/Worker-work-history.png)](./media/Worker-work-history.png)

## <a name="position-history"></a>ประวัติตำแหน่ง

แท็บ **ตำแหน่ง** บนหน้าผู้ปฏิบัติงานหลักจะให้มุมมองแบบเต็มของตำแหน่งงานทั้งหมดที่จัดไว้ภายในองค์กร ซึ่งรวมถึงการกำหนดในอดีต ปัจจุบัน และในอนาคตใดๆ นอกจากนี้ คุณยังสามารถนำทางไปยังประวัติตำแหน่งของผู้ปฏิบัติงานในบานหน้าต่างการดำเนินการได้โดยตรง

[![ตำแหน่งงาน](./media/Worker-position-history.png)](./media/Worker-position-history.png)

