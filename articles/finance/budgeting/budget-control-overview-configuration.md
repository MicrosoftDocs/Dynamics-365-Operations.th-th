---
title: ภาพรวมของการควบคุมงบประมาณ
description: บทความนี้แนะนำการควบคุมงบประมาณและให้ข้อมูลเพื่อช่วยคุณในการตั้งค่าคอนฟิกการควบคุมงบประมาณใน Microsoft Dynamics 365 Finance เพื่อให้คุณสามารถจัดการทรัพยากรทางการเงินได้
author: ShylaThompson
manager: AnnBe
ms.date: 01/11/2018
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: BudgetControlConfiguration
audience: Application User
ms.reviewer: roschlom
ms.search.scope: Core, Operations
ms.custom: 60493
ms.assetid: be964167-43bc-431d-9adb-48bff32d68d5
ms.search.region: Global
ms.author: sigitac
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: a06224e4babab8315ebd9de34e7ada570564e8ec
ms.sourcegitcommit: 3ba95d50b8262fa0f43d4faad76adac4d05eb3ea
ms.translationtype: HT
ms.contentlocale: th-TH
ms.lasthandoff: 09/27/2019
ms.locfileid: "2188636"
---
# <a name="budget-control-overview"></a>ภาพรวมของการควบคุมงบประมาณ

[!include [banner](../includes/banner.md)]

บทความนี้แนะนำการควบคุมงบประมาณและให้ข้อมูลเพื่อช่วยคุณในการตั้งค่าคอนฟิกการควบคุมงบประมาณ เพื่อให้คุณสามารถจัดการทรัพยากรทางการเงินได้

<a name="overview"></a>ภาพรวม
--------

การควบคุมงบประมาณสนับสนุนการจัดการของทรัพยากรทางการเงินขององค์กร ผ่านทางแผนภูมิของลูกค้าองค์กร เวิร์กโฟลว์ กลุ่มผู้ใช้ เอกสารทรัพยากรและสมุดรายวัน การคำนวณที่ตั้งค่าคอนฟิกได้ของทุนที่พร้อมใช้ รอบงบประมาณ และเกณฑ์ เมื่อมี่การควบคุม องค์กรจะสามารถวางแผน วัด จัดการ และคาดการณ์ทรัพยากรทางการเงินทั่วทั้งปีบัญชีได้ 

หลังจากที่ได้รับอนุมัติงบประมาณใน Microsoft Dynamics 365 Finance คุณสามารถใช้แผนงบประมาณในการสร้างรายการทะเบียนงบประมาณในการบันทึกค่าใช้จ่ายงบประมาณสำหรับองค์กร อีกทางหนึ่งคือ คุณสามารถสร้าง หรือนำเข้ารายการทะเบียนงบประมาณจากโปรแกรมอื่นแทนการใช้ฟังก์ชันการวางแผนงบประมาณ 

รายจ่ายสามารถบันทึกโดยใช้บัญชีหลักและมิติทางการเงิน คุณสามารถตั้งค่าคอนฟิกการควบคุมรายจ่ายทั้งหมดเพื่อให้ตรงกับนโยบายขององค์กรและความต้องการ โดยการจัดกลุ่มชุดของบัญชีหลักและมิติทางการเงิน 

แผนภูมิต่อไปนี้แสดงตำแหน่งการควบคุมงบประมาณในระยะต่างๆ ของวงจรงบประมาณทั่วไป

[![วงจรงบประมาณ](./media/budgetingcycle-300x198.png)](./media/budgetingcycle.png) 

คุณสามารถตั้งค่าคอนฟิกการควบคุมงบประมาณตามปัจจัยหลายประการ:

-   **มิติทางการเงิน** – สิ่งที่มิติทางการเงินจำเป็นต้องใช้สำหรับการรายงานงบประมาณและจำนวนที่เกิดขึ้นจริง และมิติทางการเงินใดจำเป็นในการควบคุมงบประมาณ มีชุดมิติบางชุดหรือบัญชีหลักที่ต้องให้ความสำคัญโดยเฉพาะหรือไม่ ตัวอย่างเช่น มีความต้องการในการติดตามงบประมาณไปที่จำนวนที่เกิดขึ้นจริงโดยศูนย์ต้นทุนและโปรแกรมหรือไม่ ค่าใช้จ่ายการเดินทางต้องมีการพิจารณาพิเศษหรือไม่
-   **เวลา** – กรอบเวลา (รอบระยะเวลาทางบัญชี รอบระยะเวลาทางบัญชีถึงวันที่ เป็นต้น) ใดจะใช้เพื่อประเมินเงินงบประมาณที่พร้อมใช้งาน
-   **เอกสารต้นทาง** – เอกสารต้นทางใดที่ต้องประเมินสำหรับการควบคุมงบประมาณ ควรประเมินเอกสารต่อบรรทัดหรือต่อเอกสาร
-   **การคำนวณเงินงบประมาณที่มีอยู่** – เอกสาร เช่น ใบขอซื้อ (ภาระผูกพันที่เกิดขึ้นก่อน) และใบสั่งซื้อ (ภาระผูกพัน) ควรถูกพิจารณาในการคำนวณเงินบประมาณที่มีอยู่หรือไม่ ควรพิจารณาเอกสารในสถานะร่างในการคำนวณหรือไม่
-   **สิทธิ์การแทนที่** – ใครที่มีสิทธิ์ใช้งบประมาณเกินจากที่มีอยู่

การควบคุมงบประมาณถูกรวมเข้ากับแอพลิเคชันต่อไปนี้โดยสมบูรณ์: ดังนั้น คุณสามารถประเมินงบประมาณพร้อมใช้งานสำหรับทั้งการซื้อที่วางแผนไว้และการซื้อที่เกิดขึ้นจริง การสอบถามและรายงานงบประมาณพร้อมใช้งาน ดังนั้น ผู้ใช้สามารถประเมินงบประมาณตลอดทั้งวงจรงบประมาณตามความจำเป็น และสามารถทำการปรับปรุงตามความจำเป็น ในรูปแบบของการปรับปรุงงบประมาณหรือโอนย้าย ผู้จัดการงบประมาณยังสามารถส่งออกงบประมาณและข้อมูลจริงลงใน Microsoft Excel ได้ เพื่อการวิเคราะห์และการคาดการณ์ที่ดีขึ้นตามความต้องการ

## <a name="configuring-budget-control"></a>การตั้งค่าคอนฟิกการควบคุมงบประมาณ
### <a name="budget-cycle-time-span"></a>ระยะเวลาวงจรงบประมาณ

หลังจากที่มีการตั้งค่าคอนฟิกการจัดทำงบประมาณพื้นฐาน คุณสามารถกำหนดเวลาหรือรอบระยะเวลาเริ่มต้นและสิ้นสุดสำหรับการจัดทำงบประมาณและการควบคุมงบประมาณ ในหน้า **ระยะเวลาวงจรงบประมาณ** วงจรงบประมาณมักจะสอดคล้องกับปฏิทินทางการเงิน แต่สามารถครอบคลุมปีบัญชีได้

ขั้นตอนถัดไปในการตั้งค่าคอนฟิกต้องทำบนบนแท็บต่างๆ ในหน้า **การตั้งค่าคอนฟิกการควบคุมงบประมาณ**

### <a name="define-parameters"></a>กำหนดพารามิเตอร์

ขึ้นอยู่กับมิติทางการเงินที่เปิดใช้งานสำหรับงบประมาณ คุณสามารถใช้มิติทางการเงินทั้งหมดหรือชุดย่อยสำหรับการควบคุมงบประมาณ 

นอกจากนี้ คุณสามารถระบุช่วงเวลาเริ่มต้น (ตัวอย่างเช่น **ปีบัญชี**, **ปีบัญชีวันที่สิ้นสุด**, **รอบระยะเวลาทางบัญชี** หรือ **รายไตรมาส**) ที่การควบคุมงบประมาณจะดำเนินการสำหรับระยะเวลาวงจรงบประมาณ คุณยังสามารถระบุผู้จัดการงบประมาณเริ่มต้นและขีดจำกัดที่จะใช้ในการแจ้งเตือนผู้ใช้เมื่อถึงขีดจำกัดแล้ว ค่าในฟิลด์เหล่านี้จะใช้เป็นค่าเริ่มต้นในทุกกฎการควบคุมงบประมาณใหม่หรือกลุ่มงบประมาณที่สร้างขึ้น อย่างไรก็ตาม สามารถเปลี่ยนค่าเริ่มต้นสำหรับแต่ละกลุ่มหรือกฎ 

วิธีการที่งบประมาณถูกสร้างและบันทึกในทะเบียนงบประมาณ มีความสำคัญในการกำหนดระยะเวลาที่เลือก เมื่อมีการประเมินเงินงบประมาณที่พร้อมใช้งาน ถ้ายอดเงินต่อปีสำหรับชุดค่ามิติได้ถูกพัฒนา แนวทางของปีบัญชีหรือปีบัญชีถึงปัจจุบันอาจเหมาะสม อย่างไรก็ตาม ถ้าองค์กรสร้างงบประมาณโดยเรียงตามรอบระยะเวลาปีบัญชี หรือปันส่วนไปยังรอบระยะเวลาปีบัญชีต้องการการควบคุมที่มีรายละเอียดมากขึ้น อาจต้องการพิจารณาระยะเวลาของรอบระยะเวลาทางบัญชีจนถึงปัจจุบัน หรือรายไตรมาส 

นอกจากนี้ วัฒนธรรมขององค์กรที่เกี่ยวข้องกับการจัดทำงบประมาณและการควบคุมงบประมาณ ยังมีบทบาทในการกำหนดการตั้งค่าคอนฟิก

### <a name="over-budget-permissions"></a>สิทธิ์การเกินงบประมาณ

ถัดไป บนแท็บ **สิทธิ์การเกินงบประมาณ** คุณสามารถระบุกลุ่มผู้ใช้ได้ คุณยังสามารถระบุว่าผู้ใช้ที่เป็นสมาชิกของกลุ่มมีสิทธิ์ในการเกินงบประมาณ คุณสามารถป้องกันไม่ให้ผู้ใช้เกินงบประมาณเลยขีดจำกัดงบประมาณที่มีการตั้งค่าบนหน้า **พารามิเตอร์งบประมาณ** หรือคุณสามารถป้องกันไม่ให้เกินงบประมาณตามยอดเงิน โดยไม่คำนึงถึงขีดจำกัด โดยยึดตามวิธีการที่องค์กรจัดการการใช้จ่ายในเชิงรุก สิทธิ๋เหล่านี้สามารถช่วยในการจัดการทรัพยากรทางการเงิน 

### <a name="budget-funds-available"></a>เงินงบประมาณที่มีอยู่

ถัดไป บนแท็บ **เงินงบประมาณที่พร้อมใช้งาน** คุณสามารถกำหนดสูตรที่ใช้คำนวณเงินงบประมาณที่พร้อมใช้งานได้ โดยขึ้นอยู่กับวิธีการที่จัดการการรักษาทรัพยากรทางการเงินขององค์กร หรือคำนึงถึงข้อบังคับหรือข้อกำหนดของอุตสาหกรรม การคำนวณสามารถรวมแบบร่างหรือเอกสารที่ยังไม่ได้ลงรายการบัญชีได้ 

> [!NOTE] 
> ถ้าการคำนวณนี้ถูกปรับเปลี่ยนในระหว่างวงจรงบประมาณ การเปลี่ยนแปลงจะไม่ส่งผลต่อเอกสารที่ผ่านการตรวจสอบการควบคุมงบประมาณก่อนหน้านี้ และได้มีการลงรายการบัญชีแล้วหรือเสร็จสมบูรณ์แล้ว

### <a name="documents-and-journals"></a>เอกสารและสมุดรายวัน

ถัดไป บนแท็บ **เอกสารและสมุดรายวัน** คุณสามารถเลือกว่าเอกสารต้นทางและสมุดรายวันใดที่จะขึ้นอยู่กับการตรวจสอบการควบคุมงบประมาณ และระบุว่าการตรวจสอบจะเกิดขึ้นเมื่อมีการป้อนรายการ หรือสำหรับเอกสารทั้งหมด 

คุณควรจับคู่เอกสารต้นทางที่เลือกกับกล่องกาเครื่องหมาย สำหรับยอดดุลที่รวมอยู่ในการคำนวณเงินงบประมาณที่มีอยู่ ตัวอย่างเช่น ถ้าคุณเลือก **การจองงบประมาณสำหรับภาระผูกพัน** คุณควรเลือกตัวเลือก **ใบสั่งซื้อ** เมื่อมีการดำเนินงานการตรวจสอบงบประมาณสำหรับยอดเงินและบัญชีในรายการซื้อ ประเภทการควบคุมงบประมาณที่ถูกกำหนดให้กับการจองคือ **ภาระผูกพัน** เมื่อมีการดำเนินงานการตรวจสอบงบประมาณสำหรับยอดเงินและบัญชีในใบขอซื้อ ประเภทการควบคุมงบประมาณที่ถูกกำหนดให้กับการจองคือ **ภาระผูกพันที่เกิดขึ้นก่อน** 

ถ้า **การจองงบประมาณสำหรับภาระผูกพัน** และ/หรือ **การจองงบประมาณสำหรับภาระผูกพันที่เกิดขึ้นก่อน** ถูกรวมอยู่ในการคำนวณเงินงบประมาณที่มีอยู่และจำเป็นต้องถูกสะท้อนผ่านการลงรายการบัญชีในบัญชีแยกประเภททั่วไป การลงบัญชีข้อผูกมัดควรจะถูกเปิดใช้งานในหน้า **พารามิเตอร์บัญชีแยกประเภททั่วไป**  

### <a name="assign-budget-models"></a>กำหนดแบบจำลองงบประมาณ

ถัดไป บนแท็บ **กำหนดแบบจำลองงบประมาณ** กำหนดแบบจำลองงบประมาณให้ระยะเวลาวงจรงบประมาณที่ควรถูกรวมไว้ในการควบคุมงบประมาณ

### <a name="define-budget-control-rules"></a>กำหนดกฎการควบคุมงบประมาณ

ถัดไป บนแท็บ **กำหนดกฎการควบคุมงบประมาณ** คุณต้องสร้างกฎเฉพาะที่ขึ้นอยู่กับมิติทางการเงินที่เปิดใช้งานสำหรับการควบคุมงบประมาณ ตัวอย่างเช่น ถ้ามีโฟกัสที่ค่าใช้จ่ายหรือช่วงของค่าใช้จ่ายสำหรับแผนก คุณจะสามารถใช้การตั้งค่าบนแท็บนี้เพื่อกำหนดและประเมิณรายจ่าย คุณสามารถกำหนดขีดจำกัดที่แตกต่างกันสำหรับกฎการควบคุมงบประมาณแต่ละรายการ 

> [!Important]
> การควบคุมงบประมาณจะถูกเปิดใช้งานสำหรับชนิด **กำไรและขาดทุน** **ค่าใช้จ่าย** **รายได้ งบดุล หนี้สิ้น หุ้น** หรือ **สินทรัพย์** สำหรับบัญชีหลักใดๆ ถ้าแท็บนี้ประกอบด้วยกฎที่มีเงื่อนไขว่างเปล่า จะเปิดใช้งานการควบคุมงบประมาณสำหรับชุดมิติทางการเงินที่รวมบัญชีหลักของชนิดดังกล่าว**ทั้งหมด** ดังนั้น โปรดตรวจสอบให้แน่ใจว่าคุณสร้างกฎการควบคุมงบประมาณที่กำหนดเฉพาะช่วงของชุดมิติทางการเงิน ที่การเปิดใช้การควบคุมงบประมาณเป็นสิ่งสำคัญ  

### <a name="select-main-accounts"></a>เลือกบัญชีหลัก

ถ้า **บัญชีหลัก** ไม่ถูกเลือกเป็นมิติการควบคุมงบประมาณบนหน้า **กำหนดพารามิเตอร์** แต่ค่าใช้จ่ายหนึ่งๆ จะถูกจัดการ คุณสามารถเลือกค่าใช้จ่ายเหล่านั้นบนแท็บ **เลือกบัญชีหลัก** ถ้า **บัญชีหลัก** ถูกเลือกไว้เป็นมิติการควบคุมงบประมาณ ไม่จำเป็นต้องมีรายการ  

### <a name="define-budget-groups"></a>กำหนดกลุ่มงบประมาณ

ถัดไป บนแท็บ **กำหนดกลุ่มงบประมาณ** คุณสามารถเลือกที่จะกำหนดชุดของมิติทางการเงินที่ไม่ซ้ำกัน ที่ทรัพยากรงบประมาณจะถูกนำมาใช้สำหรับการตรวจสอบงบประมาณรอง คุณสามารถสร้างการบันทึกเดียวที่รวมองค์กรทั้งหมด หรือคุณสามารถกำหนดหลายกลุ่มเพื่อแสดงถึงแผนกหรือศูนย์ต้นทุนแต่ละแห่ง  

### <a name="define-message-levels"></a>กำหนดระดับข้อความ

ถ้าควรจะระงับข้อความเตือนการควบคุมงบประมาณสำหรับกลุ่มผู้ใช้ คุณสามารถระบุกลุ่มเหล่านั้นบนหน้า **กำหนดระดับข้อความ** สมาชิกของกลุ่มผู้ใช้จะได้รับข้อความแสดงข้อผิดพลาดอย่างต่อเนื่อง เมื่อเกินเงินงบประมาณที่พร้อมใช้งาน ยึดตามสิทธิ์การเกินงบประมาณของพวกเขา

### <a name="activate-budget-control"></a>เรียกใช้การควบคุมงบประมาณ

หลังจากที่มีการตั้งค่าคอนฟิกการควบคุมงบประมาณ คุณสามารถเปิด และเรียกใช้บนแท็บ **เรียกใช้การควบคุมงบประมาณ** เวอร์ชันแบบร่างจะมีผลบังคับใช้
> [!Important]
> หลังการเปิดและเปิดใช้งานการควบคุมงบประมาณ และหลังการลงรายบัญชีธุรกรรม ไม่ควรปิดกลางปี เมื่อมีการปิดการควบคุมงบประมาณ กิจกรรมจะไม่ถูกบันทึกในการควบคุมงบประมาณ และจะไม่มีการดำเนินการตรวจสอบงบประมาณอีกต่อไป ดังนั้น เอกสารที่ได้ลงรายการบัญชีอาจไม่ได้สะท้อนยอดเงินที่ปลดปล่อยหรือยอดดุลในการสอบถามและรายงานที่เกี่ยวข้องกับการควบคุมงบประมาณใดๆ อย่างถูกต้อง ซึ่งรวมถึงสถิติการควบคุมงบประมาณสำหรับเอกสารปลายทาง หรือเอกสารที่ปรับปรุง และสมุดรายวัน 

โปรดสังเกตว่า ธุรกรรมรวมถึงรายการทะเบียนงบประมาณที่ได้ลงรายการบัญชีก่อนที่จะเปิดการควบคุมงบประมาณ จะไม่ได้รับการพิจารณาสำหรับการควบคุมงบประมาณด้วยเหมือนกัน ดังนั้น ขอแนะนำให้เปิดการควบคุมงบประมาณในจุดเริ่มต้นของวงจรงบประมาณใหม่เท่านั้น ตรวจสอบให้แน่ใจว่า รายการทะเบียนงบประมาณที่ประกอบด้วยยอดดุลงบประมาณเริ่มต้นสำหรับการควบคุมงบประมาณ ได้รับยอดดุลงบประมาณที่อัพเดตแล้วหลังจากการเปิดการควบคุมงบประมาณเท่านั้น เอกสารที่เปิดอยู่ใดๆ (เช่น ใบสั่งซื้อ) จะถูกตรวจสอบสำหรับเงินงบประมาณที่มีอยู่ และจะได้รับการจองงบประมาณสำหรับการควบคุมงบประมาณ เมื่อผู้ใช้ทริกเกอร์การตรวจสอบการควบคุมงบประมาณด้วยตนเองในเอกสาร

## <a name="using-budget-control"></a>การใช้การควบคุมงบประมาณ
หลังการเปิดการควบคุมงบประมาณ ผู้ใช้จะได้รับข้อความเตือนและข้อความแสดงข้อผิดพลาดในการควบคุมงบประมาณ ในเอกสารและสมุดรายวันที่ได้ตั้งค่าคอนฟิกสำหรับการควบคุมงบประมาณ อย่าลืม คุณสามารถตั้งค่าคอนฟิกการควบคุมงบประมาณเพื่อให้ผู้ใช้ได้รับการเตือนเมื่อพวกเขาใช้เกินเงินงบประมาณ แต่จะยังคงดำเนินการต่อเพื่อยืนยัน หรือลงรายบัญชีธุรกรรม ผู้ใช้สามารถดูรายละเอียดของการตรวจสอบงบประมาณที่ล้มเหลวบนหน้า **คำเตือนและข้อผิดพลาดในการควบคุมงบประมาณ**   

การตรวจสอบงบประมาณ จากหน้านี้ ผู้ใช้สามารถเข้าถึงหน้า **สถิติการควบคุมงบประมาณตามรอบระยะเวลา** เพื่อดูรายละเอียดความพร้อมใช้งานของงบประมาณและการจองสินค้าสำหรับชุดมิติการควบคุมงบประมาณที่เลือก ผู้ใช้สามารถเพิ่มเข้าไปที่หน้า **สถิติการควบคุมงบประมาณ**เพื่อดูความพร้อมใช้งานของงบประมาณสำหรับชุดมิติทางการเงินทั้งหมดที่ใช้ในการควบคุมงบประมาณ 

สถิติการควบคุมงบประมาณตามรอบระยะเวลา ผู้จัดการงบประมาณสามารถใช้พื้นที่ทำงาน **งบประมาณบัญชีแยกประเภทและการคาดการณ์** เพื่อตรวจสอบคิวของของใบสั่งซื้อที่ยังไม่ได้ยืนยันทั้งหมดที่มีข้อผิดพลาดและการเตือนการตรวจสอบงบประมาณ ถ้าผู้จัดการงบประมาณได้ตั้งค่าคอนฟิกสิทธิ์ในการเกินงบประมาณ เขาหรือเธอสามารถยืนยันใบสั่งซื้อโดยตรงในพื้นที่ทำงานได้    
