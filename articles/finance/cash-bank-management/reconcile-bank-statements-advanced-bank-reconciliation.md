---
title: กระทบยอดใบแจ้งยอดจากธนาคารโดยใช้การกระทบยอดบัญชีธนาคารขั้นสูง
description: คุณลักษณะการกระทบยอดธนาคารขั้นสูงอนุญาตให้คุณสามารถนำเข้าใบแจ้งยอดจากธนาคารแบบอิเล็กทรอนิกส์ได้และกระทบยอดกับธุรกรรมธนาคารได้โดยอัตโนมัติใน Microsoft Dynamics 365 Finance หัวข้อนี้อธิบายถึงกระบวนการกระทบยอด
author: saraschi2
ms.date: 06/22/2020
ms.topic: article
ms.prod: ''
ms.technology: ''
ms.search.form: BankReconciliationWorksheet
audience: Application User
ms.reviewer: roschlom
ms.custom: 98243
ms.assetid: 9df13adf-aa9d-4f6b-bde6-25a214611692
ms.search.region: global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 0b8e64264795fe90b52471a82220fe87459ca248
ms.sourcegitcommit: ff09736563d3cd2bc74c7664edd1767b218401cb
ms.translationtype: HT
ms.contentlocale: th-TH
ms.lasthandoff: 06/04/2021
ms.locfileid: "6188601"
---
# <a name="reconcile-bank-statements-by-using-advanced-bank-reconciliation"></a>กระทบยอดใบแจ้งยอดจากธนาคารโดยใช้การกระทบยอดบัญชีธนาคารขั้นสูง

[!include [banner](../includes/banner.md)]

คุณลักษณะการกระทบยอดธนาคารขั้นสูงอนุญาตให้คุณสามารถนำเข้าใบแจ้งยอดจากธนาคารอิเล็กทรอนิกส์ได้ และกระทบยอดกับธุรกรรมธนาคารได้โดยอัตโนมัติใน Dynamics 365 Finance หัวข้อนี้อธิบายถึงกระบวนการกระทบยอด  

## <a name="import-an-electronic-bank-statement"></a>นำเข้าใบแจ้งยอดจากธนาคารทางอิเล็กทรอนิกส์

คุณนำเข้าใบแจ้งยอดจากธนาคารของคุณโดยใช้การดำเนินการ **นำเข้าใบแจ้งยอด** ในหน้า **ใบแจ้งยอดจากธนาคาร** ในใบแจ้งยอดจากธนาคารมีการระบุบัญชีธนาคารผ่านชุดของค่าที่ถูกตั้งค่าในรายละเอียดบัญชีธนาคาร ค่าเหล่านี้รวมถึงชื่อธนาคาร หมายเลขบัญชีธนาคาร สายงานการผลิต รหัสสมาคมเพื่อการสื่อสารทางการเงินระหว่างธนาคารทั่วโลก (SWIFT) และหมายเลขบัญชีธนาคารระหว่างประเทศ (IBAN) 

คุณสามารถอัพโหลดใบแจ้งยอดจากธนาคารที่มีข้อมูลสำหรับบัญชีเดียวหรือหลายบัญชี ถ้ามีหลายบัญชี บัญชีสามารถเป็นของนิติบุคคลที่แตกต่างกัน

-   เมื่อต้องการนำเข้าไฟล์ใบแจ้งยอดจากธนาคารสำหรับบัญชีเดียว ตั้งค่าตัวเลือก **นำเข้าใบแจ้งยอดสำหรับหลายบัญชีธนาคารในนิติบุคคลทั้งหมด** เป็น **ไม่ใช่** และเลือกบัญชีธนาคารที่เกี่ยวข้องกับใบแจ้งยอด คลิก **เรียกดู** เพื่อเลือกไฟล์ใบแจ้งยอดจากธนาคารที่เกี่ยวข้อง และจากนั้น คลิก **อัพโหลด**
-   เมื่อต้องการนำเข้าไฟล์ใบแจ้งยอดจากธนาคารเดียวสำหรับหลายบัญชี ตั้งค่าตัวเลือก **นำเข้าใบแจ้งยอดสำหรับหลายบัญชีธนาคารในนิติบุคคลทั้งหมด** เป็น **ใช่** คลิก **เรียกดู** เพื่อเลือกไฟล์ใบแจ้งยอดจากธนาคารที่เกี่ยวข้อง และจากนั้น คลิก **อัพโหลด**

ถ้าไม่สามารถเชื่อมโยงใบแจ้งยอดใดๆ ในไฟล์อิเล็กทรอนิกส์กับบัญชีธนาคาร หรือถ้าเชื่อมโยงกับบัญชีธนาคารหลายรายการโดยใช้ฟิลด์ที่ระบุ จะไม่สามารถนำเข้ารายการเหล่านั้นได้ อย่างไรก็ตาม ยังสามารถนำเข้าใบแจ้งยอดอื่นๆ ในไฟล์ได้ จากนั้นผู้ใช้จะได้รับข้อความแจ้งว่าการนำเข้าใบแจ้งยอดจากธนาคารไม่สำเร็จสำหรับบัญชีธนาคารเฉพาะ โปรดทราบว่า ผู้ใช้ที่จะนำเข้าไฟล์ใบแจ้งยอดจากธนาคารต้องมีสิทธิ์การเข้าถึงนิติบุคคลเพื่อนำเข้าใบแจ้งยอดสำหรับบัญชีธนาคารของนิติบุคคลดังกล่าว 

คุณสามารถใช้ไฟล์ zip ในการอัพโหลดไฟล์ใบแจ้งยอดหลายรายการไปยัง Finance ในขั้นตอนเดียวได้ เมื่อต้องการนำเข้าไฟล์ใบแจ้งยอดจากธนาคารหลายรายการสำหรับหลายบัญชี ให้รวมไฟล์ใบแจ้งยอดจากธนาคารทั้งหมดลงในไฟล์ zip เดียว ในกล่องโต้ตอบ **นำเข้าใบแจ้งยอดจากธนาคาร** ตั้งค่าตัวเลือก **นำเข้าใบแจ้งยอดสำหรับหลายบัญชีธนาคารในนิติบุคคลทั้งหมด** เป็น **ใช่** คลิก **เรียกดู** เพื่อเลือกไฟล์ zip ที่มีไฟล์ใบแจ้งยอดจากธนาคาร และจากนั้น คลิก **อัพโหลด** กระบวนการนำเข้าจะรับรู้ไฟล์ zip และอัพโหลดใบแจ้งยอดแต่ละรายการที่รวมอยู่ โดยไม่คำนึงถึงนิติบุคคลของบัญชีธนาคาร

มีตัวเลือก **กระทบยอดหลังจากนำเข้า** เมื่อคุณตั้งค่าตัวเลือกนี้เป็น **ใช่** ระบบจะตรวจสอบใบแจ้งยอดจากธนาคาร สร้างการกระทบยอดบัญชีธนาคารและแผ่นงานใหม่ และรันชุดกฎการจับคู่เริ่มต้นเมื่อมีการอัพโหลดใบแจ้งยอดจากธนาคารโดยอัตโนมัติ ฟังก์ชันนี้ทำให้กระบวนการของธุรกรรมที่จะต้องถูกจับคู่ด้วยตนเองเป็นไปโดยอัตโนมัติ

## <a name="validate-the-bank-statement"></a>ตรวจสอบความถูกต้องของใบแจ้งยอดจากธนาคาร
เมื่อต้องการตรวจสอบใบแจ้งยอด ในหน้า **ใบแจ้งยอดจากธนาคาร** คลิก **ตรวจสอบ** ใบแจ้งยอดจากธนาคารจะต้องได้รับการตรวจสอบก่อนจึงจะกระทบยอดได้ ขั้นตอนนี้จะเสร็จสมบูรณ์โดยอัตโนมัติถ้าคุณตั้งค่าตัวเลือก **กระทบยอดหลังจากนำเข้า** เป็น **ใช่** ในขณะที่นำเข้า 

การตรวจสอบใบแจ้งยอดจากธนาคารจะตรวจสอบรายละเอียดต่อไปนี้:

-   ใบแจ้งยอดจากธนาคารตรงกับบัญชีธนาคารที่เลือก
-   สกุลเงินใบแจ้งยอดจากธนาคารตรงกับสกุลเงินบัญชีธนาคาร
-   ยอดดุลยกมาของใบแจ้งยอดเท่ากับยอดดุลปิดบัญชีของใบแจ้งยอดก่อนหน้าสำหรับสำหรับบัญชีธนาคาร
-   วันที่ไม่ทับซ้อนวันที่ของใบแจ้งยอดจากธนาคารอื่นสำหรับบัญชีธนาคารเดียวกัน
-   ไม่มีช่องว่างในวันที่สำหรับใบแจ้งยอดสำหรับบัญชีธนาคาร
-   วันที่บนบรรทัดใบแจ้งยอดอยู่ระหว่างวันที่เริ่มต้นและวันที่สิ้นสุดของใบแจ้งยอดจากธนาคาร
-   ยอดดุลยกมาและยอดเงินในบรรทัดสรุปเท่ากับยอดดุลสิ้นงวด

เมื่อการตรวจสอบเสร็จสมบูรณ์แล้ว สถานะของใบแจ้งยอดจากธนาคารจะถูกอัพเดตเป็น **ตรวจสอบแล้ว** ใบแจ้งยอดจากธนาคารจะต้องได้รับการตรวจสอบก่อนจึงจะกระทบยอดได้

## <a name="reconcile-the-bank-statement"></a>กระทบยอดใบแจ้งยอดจากธนาคาร
หลัง จากที่คุณได้นำเข้าใบแจ้งยอดจากธนาคารอิเล็กทรอนิกส์และตรวจสอบใบแจ้งยอดในหน้า **ใบแจ้งยอดจากธนาคาร** แล้ว คุณสามารถกระทบยอดใบแจ้งยอดจากธนาคารโดยใช้หน้า **การกระทบยอดธนาคาร** และ **แผ่นงานการกระทบยอดธนาคาร** 

ในหน้า **การกระทบยอดธนาคาร** คลิก **สร้าง** เพื่อสร้างการกระทบยอดใหม่ และจากนั้นเลือกบัญชีธนาคารของใบแจ้งยอดที่มีการนำเข้า บัญชีธนาคารสามารถมีการกระทบยอดบัญชีธนาคารที่เปิดอยู่ได้เพียงหนี่งรายการเท่านั้น วันที่ตัดยอดกำหนดธุรกรรมใบแจ้งยอดจากธนาคารและธนาคารธุรกรรม Operations ที่รวมอยู่ในแผ่นงานการกระทบยอด โดยค่าเริ่มต้น วันที่ของระบบปัจจุบันจะใช้เป็นวันตัดยอด แต่คุณสามารถเปลี่ยนวันที่สำหรับการกระทบยอดได้ รายละเอียดหัวข้อที่เหลือจะนำมาจากใบแจ้งยอดโดยอัตโนมัติ ขั้นตอนนี้จะเสร็จสมบูรณ์โดยอัตโนมัติถ้าคุณตั้งค่าตัวเลือก **กระทบยอดหลังจากนำเข้า** เป็น **ใช่** ในขณะที่นำเข้า 

ในหน้า **การกระทบยอดธนาคาร** คลิก **แผ่นงาน** เพื่อเปิดหน้า **แผ่นงานการกระทบยอดบัญชีธนาคาร** ถ้าคุณตั้งค่าตัวเลือก **กระทบยอดหลังจากนำเข้า** เป็น **ใช่** ชุดกฎการจับคู่เริ่มต้นจะถูกรันสำหรับการกระทบยอดโดยอัตโนมัติ เมื่อต้องการรันกฎการจับคู่ด้วยตนเอง คลิก **รันกฎการจับคู่** เพื่อเลือกชุดกฎการจับคู่หรือกฎการจับคู่ที่จะรันกับธุรกรรมธนาคาร ถ้าคุณมีธุรกรรมจำนวนมากที่จะประมวลผล คุณสามารถทำขั้นตอนนี้เป็นชุดงานตามกระบวนการได้ 

หน้า **แผ่นงานการกระทบยอดธนาคาร** มีกริดสี่รายการที่มีธุรกรรม กริดด้านบนสองรายการแสดงธุรกรรมจากใบแจ้งยอดจากธนาคารและ Operations ที่ยังไม่ได้จับคู่ กริดด้านล่างสองรายการแสดงธุรกรรมที่จับคู่แล้ว แท็บ **รายละเอียดของธุรกรรมใบแจ้งยอดจากธนาคาร** แสดงรายละเอียดสำหรับธุรกรรมใบแจ้งยอดจากธนาคารที่ไม่ตรงกันที่ถูกเลือกในกริดด้านบน 

การจับคู่หรือการกระทบยอดธุรกรรมใบแจ้งยอดจากธนาคารมีสามวิธี:

-   จับคู่ธุรกรรมกับธุรกรรมธนาคาร Operations
-   จับคู่ธุรกรรมที่มีธุรกรรมใบแจ้งยอดการกลับรายจากธนาคาร
-   ทำเครื่องหมายธุรกรรมเป็น **ใหม่** เพื่อที่จะสามารถลงรายการบัญชีเป็นธุรกรรมธนาคารใน Finance ได้ในภายหลัง

เมื่อต้องการจับคู่ธุรกรรมด้วยตนเอง เลือกธุรกรรมในกริด **ธุรกรรมใบแจ้งยอดจากธนาคาร** เลือกธุรกรรมที่เกี่ยวข้องในกริด **ธุรกรรมธนาคาร Operations** จากนั้นคลิก **จับคู่** ธุรกรรมที่เลือกจะถูกย้ายออกจากกริดด้านบนสำหรับธุรกรรมที่ไม่ตรงกันกับกริดด้านล่างสำหรับธุรกรรมที่ตรงกัน นอกจากนี้ จะมีการปรับปรุงยอดเงินที่ตรงกันและไม่ตรงกัน คุณสามารถมีการจับคู่ธุรกรรมแบบหนึ่งต่อหนึ่ง กลุ่มต่อหนึ่ง และกลุ่มต่อกลุ่ม การจับคู่ต้องเป็นไปตามกฎสำหรับผลต่างวันที่ที่อนุญาตและการแม็ปชนิดธุรกรรม กฎเหล่านี้จะถูกตั้งค่าในหน้า **พารามิเตอร์การจัดการเงินสดและธนาคาร**

ผลต่างเศษสตางค์อาจเกิดขึ้นในการกระทบยอดของคุณ คุณสามารถจับคู่ธุรกรรมใบแจ้งยอดจากธนาคารเดียวและธุรกรรมธนาคาร Operations เดียวที่มีผลต่างเศษสตางค์ได้ถ้าผลต่างเศษสตางค์นั้นอยู่ระหว่างยอดเงินค่าเผื่อที่กำหนดโดยฟิลด์ **ผลต่างเศษสตางค์ที่อนุญาต** ในบัญชีธนาคาร ยอดเงินจะแสดงในฟิลด์ **ยอดเงินที่มีการแก้ไข** บนธุรกรรมธนาคารของ Operations ที่ตรงกัน เมื่อการกระทบยอดบัญชีธนาคารถูกทำเครื่องหมายเป็นกระทบยอดแล้ว จะมีการลงรายการบัญชีการแก้ไขโดยใช้บัญชีหลักที่กำหนดไว้ในชนิดของธุรกรรมธนาคารที่เกี่ยวข้องโดยอัตโนมัติ การแก้ไขไม่ได้รับการสนับสนุนสำหรับชนิดของเอกสาร **เช็ค** และ **เงินมัดจำ** 

การกลับรายการธุรกรรมใบแจ้งยอดจากธนาคารจะถูกจับคู่โดยใช้แผ่นงานการกระทบยอด สามารถจับคู่รายการใบแจ้งยอดสองรายการได้ถ้ามียอดเงินที่ตรงข้ามกัน และธุรกรรมรายการหนึ่งถูกทำเครื่องหมายเป็น กลับรายการ คุณยังสามารถตั้งค่ากฎการจับคู่สำหรับการดำเนินการ **ล้างข้อมูลรายการใบแจ้งยอดการกลับรายการ** ได้อีกด้วย

ธุรกรรมธนาคาร Operations ที่กลับรายการจะต้องถูกกระทบยอดโดยใช้หน้า **ธุรกรรมธนาคาร Operations** คุณสามารถกระทบยอดธุรกรรมธนาคาร Operations สองรายการเข้าด้วยกันได้ถ้าเอกสารมีบัญชีธนาคาร ชนิดเอกสาร และการอ้างอิงการชำระเงินเดียวกัน และถ้าทั้งสองรายการมียอดเงินที่ตรงข้ามกัน นอกจากนี้คุณยังสามารถกระทบยอดเช็คที่ยกเลิกแล้วรายการเดียวเพื่อป้องกันไม่ให้ธุรกรรมเหล่านั้นปรากฏบนแผ่นงานการกระทบยอดได้ 

ถ้ามีธุรกรรมใหม่ที่ธนาคารเป็นผู้เริ่มต้น เช่น ดอกเบี้ย ค่าธรรมเนียมและค่าธรรมเนียมที่ยังไม่ได้อยู่ใน Finance คุณสามารถเพิ่มค่าเหล่านั้นลงในสมุดรายวันที่เกี่ยวข้องกับการกระทบยอดใบแจ้งยอดจากธนาคารที่เลือกไว้ได้ เลือกธุรกรรมใบแจ้งยอดจากธนาคารในกริด **ธุรกรรมใบแจ้งยอดจากธนาคาร** สำหรับธุรกรรมที่ไม่ตรงกัน และคลิก **ทำเครื่องหมายเป็นใหม่** สถานะของธุรกรรมถูกกำหนดเป็น **ใหม่** และธุรกรรมจะถูกย้ายไปยังกริด **ธุรกรรมใบแจ้งยอดจากธนาคาร** สำหรับธุรกรรมที่ตรงกัน คุณจะลงรายบัญชีธุรกรรมที่ทำเครื่องหมายไว้เป็น **ใหม่** ได้ภายหลังที่หน้า **ใบแจ้งยอดจากธนาคาร** 

คุณสามารถยกเลิกการจับคู่ธุรกรรมที่ถูกจับคู่ไม่ถูกต้องได้ เลือกธุรกรรมใบแจ้งยอดจากธนาคารที่ตรงกัน และจากนั้น คลิก **ยกเลิกการจับคู่** ธุรกรรมทั้งหมดที่เกี่ยวข้องจะถูกย้ายกลับไปยังกริดด้านบนสำหรับธุรกรรมที่ไม่ตรงกัน และจะมีการปรับปรุงยอดเงินรวมที่ตรงกันและไม่ตรงกัน 

หลังจากที่มีการประมวลผลการกระทบยอดของคุณแล้ว คุณควรทำเครื่องหมายแผ่นงานการกระทบยอดธนาคารเป็นกระทบยอดแล้ว  กระบวนการนี้จะลงรายการการแก้ไขยอดเงินโดยใช้บัญชีที่ตั้งค่าไว้ในหน้า **ชนิดธุรกรรมธนาคาร**  การกระทบยอดบัญชีธนาคารสำหรับใบแจ้งยอดอาจถูกทำเครื่องหมายเป็นกระทบยอดแล้วได้ตลอดเวลา ถึงแม้จะมีรายการใบแจ้งยอดจากธนาคารที่ยังไม่ได้จับคู่  ธุรกรรมที่ไม่ตรงกันจะย้ายโดยอัตโนมัติไปแผ่นงานถัดไปของการกระทบยอดโดยเป็นธุรกรรมใบแจ้งยอดจากธนาคารที่ไม่ตรงกันที่จะกระทบยอด  หมายเหตุว่าหลังจากการกระทบยอดใบแจ้งยอดจากธนาคารถูกทำเครื่องหมายเป็นกระทบยอดแล้ว จะไม่สามารถยกเลิกได้  จะไม่สามารถแก้ไขการกระทบยอดได้ และคุณจะไม่สามารถปรับปรุงการกระทบยอดดังกล่าวได้

## <a name="post-new-transactions-that-are-associated-with-the-reconciliation"></a>ลงรายการบัญชีธุรกรรมใหม่ที่สัมพันธ์กับการกระทบยอด
ธุรกรรมใบแจ้งยอดจากธนาคารที่คุณทำเครื่องหมายเป็น **ใหม่** ในแผ่นงานการกระทบยอด จะถูกลงรายการบัญชีในหน้า **ใบแจ้งยอดจากธนาคาร** ในหน้า **ใบแจ้งยอดจากธนาคาร** เลือกรหัสใบแจ้งยอดเพื่อดูรายละเอียดใบแจ้งยอด ในเมนู **การบัญชี** คุณสามารถใช้ตัวเลือก **ดูการกระจาย** และ **ดูบัญชี** เพื่อดูรายละเอียดที่อยู่เบื้องหลังธุรกรรมใหม่และรายการบัญชีแยกประเภทที่เกี่ยวข้องได้ เลือกตัวเลือก **ลงรายการบัญชี** เพื่อลงรายการบัญชีรายการในใบแจ้งยอดจากธนาคารที่ทำเครื่องหมายไว้เป็น **ใหม่** ในบัญชีแยกประเภททั่วไป โปรดทราบว่าการลงรายการบัญชีจะเสร็จเพียงครั้งเดียวต่อใบแจ้งยอดจากธนาคารหนึ่งรายการเท่านั้น





[!INCLUDE[footer-include](../../includes/footer-banner.md)]