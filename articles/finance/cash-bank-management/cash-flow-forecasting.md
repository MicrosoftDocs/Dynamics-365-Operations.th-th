---
title: การคาดการณ์กระแสเงินสด
description: บทความนี้แสดงภาพรวมของกระบวนการคาดการณ์กระแสเงินสด และยังอธิบายถึงวิธีที่การคาดการณ์กระแสเงินสดถูกรวมกับโมดูลอื่นในระบบ
author: panolte
ms.date: 02/16/2022
ms.topic: article
ms.prod: ''
ms.technology: ''
ms.search.form: LedgerCovParameters
audience: Application User
ms.reviewer: kfend
ms.search.region: Global
ms.author: panolte
ms.search.validFrom: 2017-06-30
ms.dyn365.ops.version: July 2017 update
ms.openlocfilehash: c811afb0129b25a257bdc3519c511d70ecb44714
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8904685"
---
# <a name="cash-flow-forecasting"></a>การคาดการณ์กระแสเงินสด

[!include [banner](../includes/banner.md)]
[!include [preview banner](../includes/preview-banner.md)]

คุณสามารถใช้เครื่องมือการคาดการณ์กระแสเงินสด เพื่อวิเคราะห์กระแสเงินสดที่กำลังจะมาถึงและข้อกำหนดของสกุลเงินได้ เพื่อช่วยให้คุณสามารถประเมินความต้องการเงินสดในอนาคตของบริษัทได้ เพื่อให้ได้การคาดการณ์กระแสเงินสด คุณต้องดำเนินการงานต่อไปนี้:

- ระบุ และแสดงรายการบัญชีสภาพคล่องทั้งหมด บัญชีสภาพคล่องเป็นบัญชีเงินสดหรือรายการเทียบเท่าเงินสดของบริษัท
- ตั้งค่าคอนฟิกพฤติกรรมสำหรับการคาดการณ์ธุรกรรม ที่มีผลกระทบต่อบัญชีสภาพคล่องของบริษัท

หลังจากที่คุณเสร็จสิ้นการงานเหล่านี้ คุณสามารถคำนวณ และวิเคราะห์การคาดการณ์กระแสเงินสดและความต้องการสกุลเงินที่กำลังจะมาถึงได้

## <a name="cash-flow-forecasting-integration"></a>การรวมการคาดการณ์กระแสเงินสด

สามารถรวมการคาดการณ์กระแสเงินสดกับบัญชีแยกประเภททั่วไป บัญชีลูกหนี้ บัญชีเจ้าหนี้ การจัดงบประมาณและการบริหารสินค้าคงคลังได้ กระบวนการคาดการณ์จะใช้ข้อมูลธุรกรรมที่ถูกป้อนในระบบ และกระบวนการคำนวณคาดการณ์ผลกระทบต่อเงินสดที่คาดไว้ของแต่ละธุรกรรม ชนิดธุรกรรมต่อไปนี้จะถูกพิจารณาเมื่อมีการคำนวณกระแสเงินสด:

- **ใบสั่งขาย** – ใบสั่งขายที่ยังไม่ได้ออกใบแจ้งหนี้ และที่ส่งผลให้เกิดการขายทางกายภาพหรือการขายทางการเงิน
- **ใบแจ้งหนี้ข้อความอิสระ** – ใบแจ้งหนี้ข้อความอิสระที่ยังไม่ได้ลงรายการบัญชี และที่ส่งผลให้เกิดการขายทางการเงิน 
- **ใบสั่งซื้อ** – ใบสั่งซื้อที่ยังไม่ได้ออกใบแจ้งหนี้ และที่ส่งผลให้เกิดการซื้อทางกายภาพหรือการซื้อทางการเงิน
- **บัญชีลูกหนี้** – ธุรกรรมลูกค้าที่เปิดค้างไว้ (ใบแจ้งหนี้ที่ยังไม่ได้ชำระเงิน)
- **บัญชีเจ้าหนี้** – ธุรกรรมผู้จัดจำหน่ายที่เปิดค้างไว้ (ใบแจ้งหนี้ที่ยังไม่ได้ชำระเงิน)
- **ธุรกรรมบัญชีแยกประเภท** – ธุรกรรมที่ซึ่งถูกระบุว่าจะมีการลงรายการบัญชีในอนาคต
- **รายการทะเบียนงบประมาณ**– รายการทะเบียนงบประมาณที่ถูกเลือกไว้สำหรับการคาดการณ์กระแสเงินสด
- **การคาดการณ์ความต้องการ**– รายการแบบจำลองการคาดการณ์สินค้าคงคลังที่ถูกเลือกไว้สำหรับการคาดการณ์กระแสเงินสด
- **การคาดการณ์การจัดหาวัสดุ** – รายการแบบจำลองการคาดการณ์สินค้าคงคลังที่ถูกเลือกไว้สำหรับการคาดการณ์กระแสเงินสด
- **แหล่งข้อมูลภายนอก** - ข้อมูลที่ป้อนหรือนําเข้าภายนอกไปยังการคาดการณ์กระแสเงินสดโดยใช้แม่แบบแผ่นตารางทําการ
- **การคาดการณ์โครงการ** - การจัดการโครงการและการคาดการณ์การบัญชีโดยใช้แบบจำลองการคาดการณ์
- **การชำระเงินของหน่วยงานจัดเก็บภาษีขายกระแสเงินสด** – ยอดการชำระเงินของหน่วยงานจัดเก็บภาษีขายที่คาดการณ์ไว้ และจังหวะเวลาที่ส่งผลให้เกิดการชำระเงินทางการเงิน เปิดใช้งานคุณลักษณะการชำระเงินของหน่วยงานจัดเก็บภาษีขายกระแสเงินสด

## <a name="configuration"></a>การกำหนดค่า

เมื่อต้องการตั้งค่าคอนฟิกกระบวนการคาดการณ์กระแสเงินสด ใช้หน้า **การตั้งค่าการคาดการณ์กระแสเงินสด** ในหน้านี้ คุณสามารถระบุบัญชีสภาพคล่องเพื่อติดตามและพฤติกรรมการคาดการณ์เริ่มต้นสำหรับแต่ละพื้นที่

### <a name="general-ledger"></a>บัญชีแยกประเภททั่วไป

คุณต้องกำหนดบัญชีสภาพคล่อง เพื่อติดตามผ่านการคาดการณ์กระแสเงินสด โดยทั่วไป บัญชีสภาพคล่องเหล่านี้มีบัญชีหลักที่เชื่อมโยงกับบัญชีธนาคารที่จะได้รับและเบิกจ่ายเงินสด ในหน้า **การตั้งค่าการคาดการณ์กระแสเงินสด** บนแท็บ **บัญชีแยกประเภททั่วไป** เลือกบัญชีหลักที่จะรวมไว้สำหรับการคาดการณ์ ถ้าบัญชีธนาคารได้มีการเชื่อมโยงกับบัญชีหลักในหน้า **บัญชีธนาคาร** จะถูกแสดงอยู่ในฟิลด์ **บัญชีธนาคาร**

คุณสามารถตั้งค่าการคาดการณ์กระแสเงินสดที่ขึ้นอยู่กับการดำเนินการสำหรับบัญชีหลัก ซึ่งประกอบด้วยธุรกรรมที่เกี่ยวข้องโดยตรงกับธุรกรรมต่าง ๆ ในบัญชีหลักอีกบัญชีหนึ่ง แต่ละบรรทัดที่คุณเพิ่มในส่วน **ในบัญชีที่ขึ้นอยู่กับการดำเนินการ** สร้างยอดการคาดการณ์กระแสเงินสดในบัญชีหลักที่ขึ้นอยู่กับการดำเนินการ ยอดเงินนี้เป็นเปอร์เซ็นต์ของจำนวนกระแสเงินสดต่อบัญชีหลักหลักที่คุณเลือก

ลำดับแรก ตั้งค่าฟิลด์ **บัญชีหลัก** ให้กับบัญชีหลักแรกที่ซึ่งคาดว่าจะเกิดธุรกรรมขึ้นในครั้งแรก ตั้งค่าฟิลด์ **บัญชีหลักที่ขึ้นอยู่กับการดำเนินการ** เป็นบัญชีที่จะได้รับผลกระทบโดยธุรกรรมเริ่มต้นกับบัญชีหลักแรก ตั้งค่าที่เหมาะสมสำหรับฟิลด์อื่นในรายการ คุณสามารถเปลี่ยนค่าในฟิลด์ **เปอร์เซ็นต์** ให้สะท้อนผลของบัญชีหลักแรกในบัญชีหลักที่ขึ้นอยู่กับการดำเนินการได้ สำหรับการคาดการณ์การขายหรือการซื้อ ให้เลือกค่า **เงื่อนไขการชำระเงิน** ซึ่งเป็นค่าทั่วไปสำหรับลูกค้าหรือผู้จัดจำหน่ายส่วนใหญ่ ตั้งค่าฟิลด์ **ชนิดการลงรายการบัญชี** เป็นชนิดการลงรายการบัญชีที่คาดไว้ ซึ่งเกี่ยวข้องกับการคาดการณ์กระแสเงินสด

### <a name="accounts-payable"></a>บัญชีเจ้าหนี้

คุณสามารถคำนวณการคาดการณ์สำหรับการซื้อ โดยใช้ตัวเลือกการตั้งค่าบนแท็บ **บัญชีเจ้าหนี้** ของหน้า **การตั้งค่าการคาดการณ์กระแสเงินสด** ได้ ก่อนที่คุณจะสามารถตั้งค่าคอนฟิกการคาดการณ์กระแสเงินสดสำหรับบัญชีเจ้าหนี้ได้ คุณต้องตั้งค่าคอนฟิกเงื่อนไขการชำระเงิน กลุ่มผู้จัดจำหน่าย และโพรไฟล์การลงรายการบัญชีของผู้จัดจำหน่าย

ในส่วน **ค่าเริ่มต้นของการคาดการณ์การซื้อ** คุณสามารถเลือกพฤติกรรมการซื้อเริ่มต้นสำหรับการคาดการณ์กระแสเงินสดได้ ฟิลด์สามฟิลด์กำหนดเวลาของผลกระทบของเงินสด: **เวลาระหว่างวันที่จัดส่งและวันที่ในใบแจ้งหนี้** **เงื่อนไขการชำระเงิน** และ **เวลาระหว่างวันครบกำหนดในใบแจ้งหนี้และวันที่ชำระเงิน** การคาดการณ์จะใช้การตั้งค่าเริ่มต้นสำหรับฟิลด์ **เงื่อนไขการชำระเงิน** ก็ต่อเมื่อค่าไม่ได้ถูกระบุไว้ในธุรกรรม ใช้เงื่อนไขการชำระเงินเพื่ออธิบายจำนวนวันทั่วไปมากที่สุดสำหรับแต่ละส่วนของกระบวนการ

ฟิลด์ **บัญชีสภาพคล่องสำหรับการชำระเงิน** ระบุบัญชีสภาพคล่องที่ถูกใช้บ่อยที่สุดสำหรับการชำระเงิน ใช้ฟิลด์ **เปอร์เซ็นต์ของยอดเงินที่จะปันส่วนไปยังการคาดการณ์กระแสเงินสด** เพื่อระบุว่าควรใช้เปอร์เซ็นต์ของยอดเงินในระหว่างการคาดการณ์หรือไม่ ปล่อยฟิลด์นี้ให้ว่างไว้ ถ้าต้องใช้ยอดเงินของธุรกรรมทั้งหมดในระหว่างการคาดการณ์

คุณสามารถแทนที่การตั้งค่าเริ่มต้นสำหรับฟิลด์ **เวลาระหว่างวันที่ครบกำหนดในใบแจ้งหนี้และวันที่ชำระเงิน** สำหรับกลุ่มผู้จัดจำหน่ายเฉพาะ การคาดการณ์จะใช้ค่าเริ่มต้นจากส่วน **ค่าเริ่มต้นของการคาดการณ์การซื้อ** ยกเว้นว่ามีการระบุค่าอื่นสำหรับกลุ่มผู้จัดจำหน่ายที่เกี่ยวข้องกับผู้จัดจำหน่ายในธุรกรรม การแทนที่ค่าเริ่มต้น เลือกกลุ่มผู้จัดจำหน่าย และจากนั้นตั้งค่าใหม่สำหรับฟิลด์ **เวลาการจัดซื้อ**

คุณสามารถแทนที่การตั้งค่าเริ่มต้นสำหรับฟิลด์ **บัญชีสภาพคล่อง** สำหรับโพรไฟล์การลงรายการบัญชีผู้จัดจำหน่ายเฉพาะ การคาดการณ์จะใช้ค่าเริ่มต้นจากส่วน **ค่าเริ่มต้นของการคาดการณ์การซื้อ** ยกเว้นว่ามีการระบุบัญชีสภาพคล่องอื่นสำหรับโพรไฟล์การลงรายการบัญชีที่เกี่ยวข้องกับผู้จัดจำหน่ายในธุรกรรม เพื่อแทนที่ค่าเริ่มต้น เลือกโพรไฟล์การลงรายการบัญชี และจากนั้นระบุบัญชีสภาพคล่องที่คาดว่าจะได้รับผลกระทบ

### <a name="accounts-receivable"></a>บัญชีลูกหนี้

คุณสามารถคำนวณการคาดการณ์สำหรับการซื้อได้ โดยใช้ตัวเลือกการตั้งค่าบนแท็บ **บัญชีลูกหนี้** ของหน้า **การตั้งค่าการคาดการณ์กระแสเงินสด** ได้ ก่อนที่คุณจะสามารถตั้งค่าคอนฟิกการคาดการณ์กระแสเงินสดสำหรับบัญชีลูกหนี้ได้ คุณต้องตั้งค่าคอนฟิกเงื่อนไขการชำระเงิน กลุ่มลูกค้า และโพรไฟล์การลงรายการบัญชีของลูกค้า

ในส่วน **ค่าเริ่มต้นของการคาดการณ์การขาย** คุณสามารถเลือกพฤติกรรมการขายเริ่มต้นสำหรับการคาดการณ์กระแสเงินสดได้ ฟิลด์สามฟิลด์กำหนดเวลาของผลกระทบของเงินสด: **เวลาระหว่างวันที่จัดส่งและวันที่ในใบแจ้งหนี้** **เงื่อนไขการชำระเงิน** และ **เวลาระหว่างวันครบกำหนดในใบแจ้งหนี้และวันที่ชำระเงิน** การคาดการณ์จะใช้การตั้งค่าเริ่มต้นสำหรับฟิลด์ **เงื่อนไขการชำระเงิน** ก็ต่อเมื่อค่าไม่ได้ถูกระบุไว้ในธุรกรรม ใช้เงื่อนไขการชำระเงินเพื่ออธิบายจำนวนวันทั่วไปมากที่สุดสำหรับแต่ละส่วนของกระบวนการ 

ฟิลด์ **บัญชีสภาพคล่องสำหรับการชำระเงิน** ระบุบัญชีสภาพคล่องที่ถูกใช้บ่อยที่สุดสำหรับการชำระเงิน ใช้ฟิลด์ **เปอร์เซ็นต์ของยอดเงินที่จะปันส่วนไปยังการคาดการณ์กระแสเงินสด** เพื่อระบุว่าควรใช้เปอร์เซ็นต์ของยอดเงินในระหว่างการคาดการณ์หรือไม่ ปล่อยฟิลด์นี้ให้ว่างไว้ ถ้าต้องใช้ยอดเงินของธุรกรรมทั้งหมดในระหว่างการคาดการณ์

คุณสามารถแทนที่การตั้งค่าเริ่มต้นสำหรับฟิลด์ **เวลาระหว่างวันที่ครบกำหนดในใบแจ้งหนี้และวันที่ชำระเงิน** สำหรับกลุ่มลูกค้าเฉพาะ การคาดการณ์จะใช้ค่าเริ่มต้นจากส่วน **ค่าเริ่มต้นของการคาดการณ์การขาย** ยกเว้นว่ามีการระบุค่าอื่นสำหรับกลุ่มลูกค้าที่เกี่ยวข้องกับลูกค้าในธุรกรรม เพื่อแทนที่ค่าเริ่มต้น เลือกกลุ่มลูกค้า และจากนั้นตั้งค่าใหม่สำหรับฟิลด์ **เวลาขาย**

คุณสามารถแทนที่การตั้งค่าเริ่มต้นสำหรับฟิลด์ **บัญชีสภาพคล่อง** สำหรับโพรไฟล์การลงรายการบัญชีลูกค้าเฉพาะ การคาดการณ์จะใช้ค่าเริ่มต้นจากส่วน **ค่าเริ่มต้นของการคาดการณ์การขาย** ยกเว้นว่ามีการระบุบัญชีสภาพคล่องอื่นสำหรับโพรไฟล์การลงรายการบัญชีที่เกี่ยวข้องกับลูกค้าในธุรกรรม เพื่อแทนที่ค่าเริ่มต้น เลือกโพรไฟล์การลงรายการบัญชี และจากนั้นตั้งค่าบัญชีสภาพคล่องที่คาดว่าจะได้รับผลกระทบ

### <a name="budgeting"></a>การจัดงบประมาณ

งบประมาณที่สร้างจากแบบจำลองงบประมาณ สามารถถูกรวมเข้าในการคาดการณ์กระแสเงินสดได้ บนหน้า **การตั้งค่าการคาดการณ์กระแสเงินสด** บนแท็บ **การจัดทำงบประมาณ** เลือกแบบจำลองงบประมาณที่จะรวมไว้ในการคาดการณ์ โดยค่าเริ่มต้น รายการทะเบียนงบประมาณใหม่จะถูกรวมอยู่ในการคาดการณ์ หลังจากมีการเปิดใช้แบบจำลองงบประมาณสำหรับการคาดการณ์กระแสเงินสด

รายการทะเบียนงบประมาณสามารถรวมอยู่ในการคาดการณ์กระแสเงินสดแต่ละรายการโดยผ่านการตั้งค่าส่วนบุคคล เมื่อคุณเพิ่มคอลัมน์ "รวมในการคาดการณ์กระแสเงินสด" ลงในหน้า **รายการทะเบียนงบประมาณ** ระบบจะเขียนทับการตั้งค่าบนหน้า **การตั้งค่าการคาดการณ์กระแสเงินสด** เพื่อรวมรายการทะเบียนงบประมาณแต่ละรายการไว้ในการคาดการณ์


### <a name="inventory-management"></a>การบริหารสินค้าคงคลัง

การคาดการณ์การจัดหาวัสดุและความต้องการสินค้าคงคลังที่จะถูกรวมอยู่ในการคาดการณ์กระแสเงินสด บนแท็บ **การบริหารสินค้าคงคลัง** ของหน้า **การตั้งค่าการคาดการณ์กระแสเงินสด** เลือกแบบจำลองการคาดการณ์ที่จะรวมไว้ในการคาดการณ์กระแสเงินสด การรวมการคาดการณ์กระแสเงินสด สามารถถูกบันทึกทับบนรายการการจัดหาวัสดุและความต้องการแต่ละรายการได้

### <a name="setting-up-dimensions-for-cash-flow-forecasting"></a>การตั้งค่ามิติสำหรับการคาดการณ์กระแสเงินสด
แท็บใหม่บนหน้า **การตั้งค่าการคาดการณ์กระแสเงินสด** ช่วยให้คุณสามารถควบคุมมิติทางการเงินที่จะใช้สำหรับการกรองในพื้นที่ทำงาน **การคาดการณ์กระแสเงินสด**  แท็บนี้จะปรากฏเฉพาะเมื่อมีการเปิดใช้งานคุณลักษณะการคาดการณ์กระแสเงินสดเท่านั้น

บนแท็บ **มิติ** ให้เลือกจากรายการของมิติที่จะใช้สำหรับการกรองข้อมูล และใช้คีย์ลูกศรเพื่อย้ายไปที่คอลัมน์ด้านขวา สามารถเลือกได้เพียงสองมิติเท่านั้นสำหรับการกรองข้อมูลการคาดการณ์กระแสเงินสด 

### <a name="setting-up-external-source"></a>การตั้งค่าแหล่งข้อมูลภายนอก
คุณสามารถป้อนหรือนําเข้าข้อมูลจากภายนอกไปยังการคาดการณ์กระแสเงินสดเมื่อตั้งค่าคอนฟิก Finance Insights แล้ว ต้องตั้งค่าแหล่งข้อมูลภายนอกก่อนที่จะป้อนหรือนําเข้าข้อมูลภายนอก บนแท็บ **แหล่งข้อมูลจากภายนอก** ให้ตั้งค่าประเภทกระแสเงินสดภายนอก ประเภทอาจเป็น **ขาออก** หรือ **ขาเข้า** ควรเลือก **สภาพคล่อง** เป็นชนิดการลงรายการบัญชี ในกริด **การตั้งค่านิติบุคคล** ให้เลือกนิติบุคคลและบัญชีหลักที่เกี่ยวข้องกันที่ใช้ประเภทกระแสเงินสดภายนอก

สำหรับข้อมูลเพิ่มเติม ให้ดูที่ [ข้อมูลจากภายนอกในการคาดการณ์กระแสเงินสด](../../finance/finance-insights/external-data-in-cash-flow.md) 

### <a name="project-management-and-accounting"></a>การจัดการและการบัญชีโครงการ

ในเวอร์ชัน 10.0.17 คุณลักษณะใหม่จะเปิดใช้งานการรวมกับการจัดการและการบัญชีโครงการและการคาดการณ์กระแสเงินสด ในพื้นที่ทำงาน **การจัดการคุณลักษณะ** ให้เปิดคุณลักษณะ **การคาดการณ์กระแสเงินสดของโครงการ** เพื่อรวมต้นทุนและรายได้ที่คาดการณ์ไว้ในการคาดการณ์กระแสเงินสด บนแท็บ **การจัดการและการบัญชีโครงการ** ของหน้า **การตั้งค่าการคาดการณ์กระแสเงินสด** ให้เลือกชนิดโครงการและชนิดธุรกรรมที่ควรถูกรวมอยู่ในการคาดการณ์กระแสเงินสด จากนั้น เลือกแบบจำลองการคาดการณ์โครงการ แบบจำลองย่อยของชนิดการลดจะใช้งานได้ดีที่สุด บัญชีสภาพคล่องที่ถูกป้อนในการตั้งค่าบัญชีลูกหนี้ จะถูกใช้เป็นบัญชีสภาพคล่องเริ่มต้น ดังนั้น คุณจึงไม่ต้องป้อนบัญชีสภาพคล่องเริ่มต้น เมื่อคุณตั้งค่าการคาดการณ์กระแสเงินสด นอกจากนี้ คุณยังสามารถใช้แบบจำลองงบประมาณได้ แต่สามารถเลือกได้เพียงชนิดเดียวในหน้า **การตั้งค่าการคาดการณ์กระแสเงินสด** สำหรับการจัดการและการบัญชีโครงการ แบบจำลองการคาดการณ์มีความยืดหยุ่นที่สุด เมื่อใช้การจัดการและการบัญชีโครงการหรือ Project Operations

หลังจากที่เปิดคุณลักษณะการคาดการณ์โครงการกระแสเงินสดแล้ว คุณสามารถดูการคาดการณ์กระแสเงินสดสำหรับแต่ละโครงการในหน้า **โครงการทั้งหมด** ได้ บนบานหน้าต่างการดำเนินการ บนแท็บ **แผน** ในกลุ่ม **การคาดการณ์** เลือก **การคาดการณ์กระแสเงินสด** ในพื้นที่ทำงาน **ภาพรวมเงินสด** (ดูส่วน [การรายงาน](#reporting) ในบทความนี้ในภายหลัง) ชนิดของธุรกรรมการคาดการณ์โครงการจะแสดงรายรับ (รายได้การคาดการณ์โครงการ) และรายจ่าย (ต้นทุนการคาดการณ์โครงการ) สามารถรวมยอดเงินได้เฉพาะเมื่อมีการตั้งค่าฟิลด์ **ขั้นของโครงการ** ในพื้นที่ทำงาน **ภาพรวมเงินสด** เป็น **อยู่ระหว่างการดำเนินงาน** เท่านั้น

ธุรกรรมโครงการยังคงถูกรวมอยู่ในการคาดการณ์กระแสเงินสดในแนวทางต่างๆ โดยไม่พิจารณาถึงว่าคุณลักษณะ **การคาดการณ์โครงการกระแสเงินสด** ถูกเปิดอยู่หรือไม่ ใบแจ้งหนี้โครงการที่ลงรายการบัญชีจะถูกรวมอยู่ในการคาดการณ์ เป็นส่วนหนึ่งของธุรกรรมลูกค้าที่เปิดค้างไว้ ใบสั่งขายและใบสั่งซื้อที่เริ่มต้นจากโครงการถูกรวมอยู่ในการคาดการณ์ เป็นใบสั่งที่เปิดค้างไว้หลังจากที่ถูกป้อนในระบบ คุณยังสามารถโอนย้ายการคาดการณ์โครงการไปยังแบบจำลองงบประมาณบัญชีแยกประเภทได้ด้วย แบบจำลองงบประมาณบัญชีแยกประเภทนี้จะถูกรวมอยู่ในการคาดการณ์กระแสเงินสด เป็นส่วนหนึ่งของรายการทะเบียนงบประมาณ ถ้าคุณเปิดคุณลักษณะ **การคาดการณ์โครงการกระแสเงินสด** แล้ว อย่าโอนย้ายการคาดการณ์โครงการไปยังแบบจำลองงบประมาณบัญชีแยกประเภท เนื่องจากการดำเนินการนี้จะทําให้การคาดการณ์โครงการถูกนับสองครั้ง

### <a name="sales-tax-authority-payments"></a>การชำระเงินของหน่วยงานจัดเก็บภาษีขาย 

คุณลักษณะการชำระเงินของหน่วยงานจัดเก็บภาษีขายกระแสเงินสดคาดการณ์ผลกระทบกระแสเงินสดของการชำระภาษีขาย ซึ่งใช้ธุรกรรมภาษีขายที่ยังไม่ได้ชําระ รอบระยะเวลาการจ่ายภาษี และเงื่อนไขการชําระเงินรอบระยะเวลาภาษีเพื่อคาดการณ์วันที่และยอดเงินของการชําระเงินกระแสเงินสด 

### <a name="calculation"></a>การคำนวณ

ก่อนที่คุณจะสามารถดูการวิเคราะห์การคาดการณ์กระแสเงินสดได้ คุณต้องรันกระบวนการคำนวณกระแสเงินสด กระบวนการคำนวณจะเสนอผลกระทบเงินสดในอนาคตของธุรกรรมที่ได้ป้อนไว้

คำนวณการคาดการณ์กระแสเงินสดโดยใช้หน้า **คำนวณการคาดการณ์กระแสเงินสด** คุณสามารถคำนวณการคาดการณ์กระแสเงินสดทั้งหมด หรือการคาดการณ์กระแสเงินสดส่วนเพิ่มได้ 

- เพื่อล้างธุรกรรมการคาดการณ์กระแสเงินสดทั้งหมดและคำนวณใหม่ ตั้งค่าฟิลด์ **วิธีการคำนวณการคาดการณ์กระแสเงินสด** เป็น **รวม** เราขอแนะนำให้คุณใช้วิธีการนี้ ถ้าคุณไม่ได้อัปเดตการคาดการณ์กระแสเงินสดเป็นเวลานาน 
- เพื่ออัปเดตข้อมูลกระแสเงินสดที่มีอยู่สำหรับธุรกรรมใหม่เท่านั้น ตั้งค่าฟิลด์ **วิธีการคำนวณการคาดการณ์กระแสเงินสด** เป็น **สร้าง** หน้าจะแสดงวันที่ที่รันการคำนวณกระแสเงินสดครั้งหลังสุด

คุณยังสามารถใช้การประมวลผลชุดงานสำหรับการคาดการณ์กระแสเงินสดของคุณได้ด้วย เพื่อช่วยในการรับประกันว่า การวิเคราะห์การคาดการณ์ของคุณจะถูกอัปเดตอย่างสม่ำเสมอ ให้ตั้งค่าการประมวลผลกระบวนการชุดงานที่เกิดซ้ำ สำหรับการคำนวณการคาดการณ์กระแสเงินสด

ในรุ่น10.0.13 การเพิ่มประสิทธิภาพให้กับกระบวนการคำนวณถูกนำออกใช้ ซึ่งใช้กรอบงานระบบอัตโนมัติของกระบวนการเพื่อจัดกำหนดการงานการคำนวณกระแสเงินสด สิ่งนี้เป็นการเปิดใช้งานการใช้คุณลักษณะ **การทำงานโดยอัตโนมัติของการคาดการณ์กระแสเงินสด** ในพื้นที่ทำงาน **การจัดการคุณลักษณะ** เมื่อเปิดใช้งานแล้ว ให้เลือกลิงค์ **การทำงานโดยอัตโนมัติของการคาดการณ์กระแสเงินสด** เพื่อแสดงหน้าการทำงานอัตโนมัติใหม่ที่คุณสามารถจัดกำหนดการกระบวนการคำนวณกระแสเงินสดได้ เมื่อต้องการสร้างกำหนดการคาดการณ์กระแสเงินสดใหม่ ให้เลือก **สร้างระบบอัตโนมัติของกระบวนการใหม่** แล้วเลือก **การทำงานโดยอัตโนมัติของการคาดการณ์กระแสเงินสด** ในเมนูแบบหล่นลงของ **ชนิดของกำหนดการ** คุณต้องตั้งค่ากำหนดการสำหรับบริษัทแต่ละแห่งที่คุณกำลังอัปเดตข้อมูลการคาดการณ์กระแสเงินสดให้  หน้านี้ยังแสดงว่าการทำงานโดยอัตโนมัติของการคาดการณ์กระแสเงินสดกำลังรอการอนุมัติอยู่ และเมื่องานสุดท้ายเสร็จสมบูรณ์แล้ว  

> [!NOTE] 
> หากมีการจัดกำหนดการชุดงานที่มีอยู่สำหรับการคาดการณ์กระแสเงินสดแล้ว คุณจะได้รับข้อความแสดงข้อผิดพลาดและคุณจะไม่สามารถเปิดใช้งานลักษณะการทำงานนี้ได้ ชุดงานที่มีอยู่จะต้องมีการล้างข้อมูลก่อนที่คุณจะสามารถเปิดใช้งานลักษณะการทำงานนี้ได้ 

สำหรับข้อมูลเพิ่มเติม ให้ดูที่ [ระบบอัตโนมัติของกระบวนการ](../../fin-ops-core/dev-itpro/sysadmin/process-automation.md)

### <a name="reporting"></a>การรายงาน

หลังจากที่มีคำนวณการคาดการณ์กระแสเงินสด คุณต้องรีเฟรชข้อมูลเอนทิตี้ที่เกี่ยวข้องสำหรับรายงานเพื่อการวิเคราะห์ ในหน้า **การจัดเก็บเอนทิตี้** เลือกการประเมิน **การรวม LedgerCovLiquidityMeasurement** และคลิก **รีเฟรช**

มีพื้นที่ทำงานที่สองที่ซึ่งประกอบด้วยข้อมูลการคาดการณ์กระแสเงินสด พื้นที่ทำงานหนึ่งมีข้อมูลสำหรับบริษัททั้งหมด และพื้นที่ทำงานอื่น ๆ มีข้อมูลสำหรับบริษัทปัจจุบันเท่านั้น

การเข้าถึงพื้นที่ทำงานสำหรับบริษัททั้งหมดจะถูกควบคุมผ่านหน้าที่ **ดูกระแสเงินสดพื้นที่ทำงานของบริษัททั้งหมด** โดยค่าเริ่มต้น พื้นที่ทำงาน **ภาพรวมของเงินสด – บริษัททั้งหมด** จะพร้อมใช้งานสำหรับบทบาทต่อไปนี้:

- ประธานเจ้าหน้าที่บริหาร
- ประธานเจ้าหน้าที่ฝ่ายการเงิน
- ผู้ควบคุมการเงิน

การเข้าถึงพื้นที่ทำงานสำหรับบริษัทปัจจุบันจะถูกควบคุมผ่านหน้าที่ของพื้นที่ทำงาน **ดูกระแสเงินสดของบริษัทปัจจุบัน** โดยค่าเริ่มต้น พื้นที่ทำงาน **ภาพรวมของเงินสด – บริษัทปัจจุบัน** จะพร้อมใช้งานสำหรับบทบาทต่อไปนี้:

- นักบัญชี
- ผู้จัดการฝ่ายบัญชี
- หัวหน้างานฝ่ายบัญชี
- ผู้จัดการฝ่ายบัญชีเจ้าหนี้
- ผู้จัดการฝ่ายบัญชีลูกหนี้

พื้นที่ทำงาน **ภาพรวมของเงินสด – บริษัททั้งหมด** แสดงการวิเคราะห์การคาดการณ์กระแสเงินสดในสกุลเงินของระบบ สกุลเงินของระบบและชนิดอัตราแลกเปลี่ยนของระบบที่ถูกใช้สำหรับการวิเคราะห์ ถูกกำหนดไว้ในหน้า **พารามิเตอร์ของระบบ** พื้นที่ทำงานนี้แสดงภาพรวมของการคาดการณ์กระแสเงินสด และยอดดุลบัญชีธนาคารสำหรับบริษัททั้งหมด แผนภูมิของกระแสเงินสดเข้าและกระแสออก ให้ภาพรวมของการเคลื่อนย้ายเงินสดในอนาคตและยอดดุลในสกุลเงินของระบบ พร้อมด้วยข้อมูลโดยละเอียดเกี่ยวกับธุรกรรมที่ถูกคาดการณ์ไว้ คุณยังสามารถดูยอดดุลในสกุลเงินที่คาดการณ์ไว้ได้ด้วย

พื้นที่ทำงาน **ภาพรวมของเงินสด – บริษัทปัจจุบัน** แสดงการวิเคราะห์การคาดการณ์กระแสเงินสดในสกุลเงินทางการบัญชีที่กำหนดของบริษัท มีการกำหนดสกุลเงินทางบัญชีที่ใช้สำหรับการวิเคราะห์ในหน้า **บัญชีแยกประเภท** พื้นที่ทำงานนี้แสดงภาพรวมของการคาดการณ์กระแสเงินสด และยอดดุลบัญชีธนาคารสำหรับบริษัทปัจจุบัน แผนภูมิของกระแสเงินสดเข้าและกระแสออก ให้ภาพรวมของการเคลื่อนย้ายเงินสดในอนาคตและยอดดุลในสกุลเงินการบัญชี พร้อมด้วยข้อมูลโดยละเอียดเกี่ยวกับธุรกรรมที่ถูกคาดการณ์ไว้ คุณยังสามารถดูยอดดุลในสกุลเงินที่คาดการณ์ไว้ได้ด้วย

สำหรับข้อมูลเพิ่มเติมเกี่ยวกับการวิเคราะห์การคาดการณ์กระแสเงินสด ให้ดูที่ [เนื้อหาภาพรวมของเงินสดใน Power BI](Cash-Overview-Power-BI-content.md)

นอกจากนี้ คุณยังสามารถดูข้อมูลการคาดการณ์กระแสเงินสดสำหรับบัญชีเฉพาะ ใบสั่ง และรายการบนหน้าต่อไปนี้ได้:

- **งบทดลอง**: เลือก **การคาดการณ์กระแสเงินสด** เพื่อดูกระแสเงินสดในอนาคตสำหรับบัญชีหลักที่เลือก
- **ใบสั่งขายทั้งหมด**: บนแท็บ **ใบแจ้งหนี้** เลือก **การคาดการณ์กระแสเงินสด** เพื่อดูผลกระทบต่อเงินสดที่คาดการณ์ไว้ของใบสั่งขายที่เลือก
- **ใบสั่งซื้อทั้งหมด**: บนแท็บ **ใบแจ้งหนี้** เลือก **การคาดการณ์กระแสเงินสด** เพื่อดูผลกระทบต่อเงินสดที่คาดการณ์ไว้ของใบสั่งซื้อที่เลือก
- **การคาดการณ์การจัดหาวัสดุ**: เลือก **การคาดการณ์กระแสเงินสด** เพื่อดูกระแสเงินสดในอนาคตที่เกี่ยวข้องกับการคาดการณ์การจัดหาวัสดุของสินค้าที่เลือก
- **การคาดการณ์ความต้องการ**: เลือก **การคาดการณ์กระแสเงินสด** เพื่อดูกระแสเงินสดในอนาคตที่เกี่ยวข้องกับการคาดการณ์ความต้องการของสินค้าที่เลือก



[!INCLUDE[footer-include](../../includes/footer-banner.md)]
