---
title: การแก้ไขปัญหาการตั้งค่าการคาดการณ์กระแสเงินสด
description: หัวข้อนี้ให้คำตอบแก่คำถามที่คุณอาจมีเมื่อคุณตั้งค่าคอนฟิกการคาดการณ์กระแสเงินสด เป็นการมุ่งประเด็นคำถามที่พบบ่อย (FAQ) เกี่ยวกับการตั้งค่าของกระแสเงินสด การอัพเดตกระแสเงินสด และ Power BI กระแสเงินสด
author: panolte
ms.date: 03/23/2021
ms.topic: article
ms.prod: ''
ms.technology: ''
ms.search.form: LedgerCovParameters
audience: Application User
ms.reviewer: roschlom
ms.search.region: Global
ms.author: panolte
ms.search.validFrom: 2020-12-30
ms.dyn365.ops.version: 10.0.15
ms.openlocfilehash: 39860a1960706aae7d223c8d2e810d39edc41b11deb80026925e6655f8e23ee8
ms.sourcegitcommit: 42fe9790ddf0bdad911544deaa82123a396712fb
ms.translationtype: HT
ms.contentlocale: th-TH
ms.lasthandoff: 08/05/2021
ms.locfileid: "6747190"
---
# <a name="troubleshoot-cash-flow-forecasting-setup"></a>การแก้ไขปัญหาการตั้งค่าการคาดการณ์กระแสเงินสด

[!include [banner](../includes/banner.md)]

หัวข้อนี้ให้คำตอบแก่คำถามที่คุณอาจมีเมื่อคุณตั้งค่าคอนฟิกการคาดการณ์กระแสเงินสด เป็นการมุ่งประเด็นคำถามที่พบบ่อย (FAQ) เกี่ยวกับการตั้งค่าของกระแสเงินสด การอัพเดตกระแสเงินสด และ Power BI กระแสเงินสด

## <a name="why-is-cash-flow-shown-for-only-one-legal-entity"></a>เพราะเหตุใดกระแสเงินสดจึงแสดงขึ้นเฉพาะนิติบุคคลเพียงแห่งเดียว

การคาดการณ์กระแสเงินสดมีการตั้งค่าคอนฟิกและคํานวณได้ต่อนิติบุคคล รายงาน Power BI และความสามารถของการคาดการณ์กระแสเงินสดในข้อมูลเชิงลึกของ Finance แสดงอยู่ในผลลัพธ์

ต้องมีการตั้งค่าการคาดการณ์กระแสเงินสดให้กับแต่ละนิติบุคคลที่คุณต้องการดูการคาดการณ์ รีวิวการตั้งค่าคอนฟิกของการคาดการณ์กระแสเงินสดในนิติบุคคลของคุณทั้งหมด หรือรีวิวการตั้งค่าคอนฟิกของนิติบุคคลทั้งหมดเพื่อการคาดการณ์กระแสเงินสด และตรวจสอบให้แน่ใจว่าได้ตั้งค่านิติบุคคลตามที่คุณกําหนดไว้

## <a name="why-doesnt-power-bi-show-all-the-cash-flow-data"></a>เพราะเหตุใด Power BI จึงไม่ได้แสดงข้อมูลกระแสเงินสดทั้งหมด

ต้องผ่านขั้นตอนหลายขั้นตอนก่อนที่การคาดการณ์กระแสเงินสดจะสามารถปรากฏในมุมมอง Power BI ได้ รีวิวรายการตรวจสอบต่อไปนี้ และตรวจสอบให้แน่ใจว่าขั้นตอนทุกขั้นตอนเสร็จสมบูรณ์แล้ว

- ตั้งค่ากระแสเงินสดให้กับแต่ละนิติบุคคล
- ในพารามิเตอร์บัญชีแยกประเภททั่วไป ให้ตั้งค่าสกุลเงินของระบบและชนิดอัตราแลกเปลี่ยนของระบบ
- ตั้งค่าสกุลเงินทางบัญชีของบัญชีแยกประเภทและชนิดอัตราแลกเปลี่ยน
- ป้อนอัตราแลกเปลี่ยนระหว่างสกุลเงินของธุรกรรมและสกุลเงินทางบัญชี
- ป้อนอัตราแลกเปลี่ยนระหว่างสกุลเงินทางบัญชีและสกุลเงินของระบบ
- ป้อนอัตราแลกเปลี่ยนระหว่างสกุลเงินทางบัญชีและสกุลเงินของแต่ละธนาคาร

## <a name="why-did-cash-flow-power-bi-work-in-previous-versions-but-is-now-blank"></a>เพราะเหตุใดกระแสเงินสด Power BI จึงใช้งานในเวอร์ชันก่อนหน้านี้ แต่ขณะนี้ว่างเปล่า

ตรวจสอบว่า "การวัดกระแสเงินสด V2" และ การวัด "LedgerCovLiquidityMeasurement" จากที่จัดเก็บเอนทิตีได้รับการตั้งค่าคอนฟิกแล้ว สำหรับข้อมูลเพิ่มเติมเกี่ยวกับวิธีการทำงานกับข้อมูลในเอนทิตี ดูที่ [การรวม Power BI กับที่จัดเก็บเอนทิตี](../../fin-ops-core/dev-itpro/analytics/power-bi-integration-entity-store.md) ตรวจสอบว่าขั้นตอนทั้งหมดที่ต้องใช้เพื่อดูเนื้อหา Power BI เสร็จสมบูรณ์แล้ว สำหรับข้อมูลเพิ่มเติม โปรดดู [เนื้อหาของ Power BI เกี่ยวกับภาพรวมของเงินสด](Cash-Overview-Power-BI-content.md)

## <a name="have-the-entity-store-entities-been-refreshed"></a>เอนทิตีที่อยู่ที่จัดเก็บเอนทิตีได้รับการรีเฟรชแล้วหรือไม่

คุณต้องรีเฟรชเอนทิตีเป็นระยะๆ เพื่อให้แน่ใจว่าข้อมูลเป็นปัจจุบันและถูกต้อง เมื่อต้องการรีเฟรชเอนทิตีเฉพาะด้วยตนเอง ให้ไปที่ **การจัดการระบบ \> การตั้งค่า \>ที่จัดเก็บเอนทิตี** เลือกเอนทิตี แล้วเลือก **รีเฟรช** ข้อมูลยังสามารถอัพเดตได้โดยอัตโนมัติ ในหน้า **จัดเก็บเอนทิตี** ให้ตั้งค่าตัวเลือก **เปิดใช้งานการรีเฟรชโดยอัตโนมัติ** เป็น **ใช่**

## <a name="which-calculation-method-should-be-used-when-calculating-cash-flow-forecasts"></a>ควรใช้วิธีการคํานวณวิธีใด เมื่อคํานวณการคาดการณ์กระแสเงินสด

วิธีการคํานวณการคาดการณ์กระแสเงินสดมีตัวเลือกสองตัวเลือกที่สําคัญ ตัวเลือก **ใหม่** จะคํานวณการคาดการณ์กระแสเงินสดสำหรับเอกสารและเอกสารใหม่ที่เปลี่ยนแปลงไปนับตั้งแต่การรันชุดงานล่าสุด ตัวเลือกนี้มีแนวโน้มที่จะรันได้เร็วขึ้น เนื่องจากจะประมวลผลชุดย่อยของเอกสารที่มีขนาดเล็กลง ตัวเลือก **ยอดรวม** จะคำนวณการคาดการณ์กระแสเงินสดใหม่สำหรับเอกสารทุกฉบับในระบบ ตัวเลือกนี้จะใช้เวลามากขึ้น เนื่องจากมีงานมากขึ้นที่จะต้องดำเนินการให้เสร็จสมบูรณ์

### <a name="how-do-i-improve-the-performance-of-the-cash-flow-forecasting-recurring-batch-job"></a>ฉันจะปรับปรุงประสิทธิภาพของการคาดการณ์กระแสเงินสดของชุดงานที่เกิดซ้ำอย่างไร

เราขอแนะนาให้รันการคาดการณ์กระแสเงินสดของคุณวันละครั้งในช่วงเวลาที่ระบบมีปริมาณงานไม่มาก โดยใช้วิธีการคํานวณ **ใหม่** เราขอแนะนาให้ใช้วิธีการนี้หกวันต่อสัปดาห์ จากนั้น รันการคาดการณ์กระแสเงินสดสัปดาห์ละครั้ง โดยใช้วิธีการคํานวณ **ผลรวม** ในวันที่มีจํานวนกิจกรรมน้อยที่สุด

[!INCLUDE[footer-include](../../includes/footer-banner.md)]

