---
title: สร้างทีมโครงการ
description: หัวข้อนี้แสดงข้อมูลเกี่ยวกับวิธีการสร้างและการจัดการทีมโครงการ
author: Yowelle
manager: AnnBe
ms.date: 09/01/2020
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ProjProjectsListPage
audience: Application User
ms.reviewer: josaw
ms.search.scope: Core, Operations
ms.custom: 82022
ms.assetid: bd2fb375-84c6-428a-8e54-f0f719045898
ms.search.region: Global
ms.author: knelson
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 834a6c0a4fcc32a955c1feddf0a6cbbb1f16b869
ms.sourcegitcommit: 241ada0945c72d769eaa70ae35aedbb6a3233fdf
ms.translationtype: HT
ms.contentlocale: th-TH
ms.lasthandoff: 09/02/2020
ms.locfileid: "3760674"
---
# <a name="create-a-project-team"></a>สร้างทีมโครงการ

[!include [banner](../includes/banner.md)]

เพื่อใช้บทบาทที่ได้ตั้งค่าไว้ก่อนหน้านี้ในโครงการ ผู้จัดการโครงการต้องเชื่อมโยงบทบาทกับโครงการ คุณสามารถกำหนดบทบาทได้หลายบทบาทสำหรับโครงการ เพื่อป้องกันไม่ให้สับสน บทบาทเหล่านี้จะถูกกำหนดป้ายชื่อโดยอัตโนมัติระหว่างการจอง ตัวอย่างเช่น ถ้าผู้จัดการโครงการต้องการวิศวกรซอฟต์แวร์สามคน บทบาทวิศวกรซอฟต์แวร์สามคน ที่มี **วิศวกรซอฟต์แวร์ 1**, **วิศวกรซอฟต์แวร์ 2** และ **วิศวกรซอฟต์แวร์ 3** เป็นป้ายชื่อของพวกเขา จะถูกสร้างขึ้นโดยอัตโนมัติ ถ้าลักษณะบทบาทได้ถูกตั้งค่าไว้ก่อนหน้านี้สำหรับบทบาท จะถูกใช้เป็นตัวกรองข้อมูลในระหว่างการค้นหาทรัพยากร  สามารถมีการเพิ่มลักษณะเพิ่มเติมตามที่จำเป็นเพื่อการปรับปรุงการค้นหาเพิ่มเติม

การตั้งค่ามุมมองยังสามารถกำหนดเองได้เพื่อให้มุมมองที่ดีขึ้นของความพร้อมของทรัพยากร มีตัวเลือกเพื่อแสดงความพร้อมใช้งานรายชั่วโมง รายวัน รายสัปดาห์ รายเดือน รายไตรมาส และรายปี นอกจากนี้ ยังมีตัวเลือกในการแสดงกำลังการผลิตที่พร้อมใช้งานและที่เหลือบนทรัพยากรได้ด้วย ตัวเลือกนี้มีประโยชน์สำหรับการจัดการเวลา เมื่อคุณกำลังประเมินเวลาว่างสำหรับกิจกรรมหรือความพร้อมของทรัพยากร

ผู้จัดการโครงการสามารถเลือกบทบาทได้บนหน้า แล้วจากนั้น ถ้ามีทรัพยากรที่พร้อมใช้งานที่เหมาะสมกับความต้องการ ให้เลือกเพื่อจองทรัพยากรเพื่อเติมเต็มบทบาท หมายเหตุว่า ทรัพยากรไม่จำเป็นต้องถูกจอง ณ จุดนี้ในระหว่างระยะการวางแผน เมื่อคุณสร้าง WBS คุณสามารถแทนที่บทบาทด้วยทรัพยากรที่จัดหาพนักงานไว้แล้วสำหรับโครงการ ถ้าบทบาทถูกแทนที่ด้วยทรัพยากรที่จัดหาพนักงานไว้แล้วใน WBS การตั้งค่าทรัพยากรจะอัปเดตการแสดงรายการ และการจัดกำหนดการของทีมโครงการโดยอัตโนมัติ

[![การแสดงรายการทีมโครงการที่รวมทั้งบทบาทและทรัพยากรจริง](./media/projectresourcing03-1024x368.jpg)](./media/projectresourcing03.jpg) 

ผู้จัดการโครงการมีตัวเลือกต่างๆ สำหรับการจองทรัพยากรสำหรับโครงการ เช่น **กำลังการผลิตที่เหลือ** **กำลังการผลิตทั้งหมด** **เปอร์เซ็นต์ของกำลังการผลิต**และ **ระบุชั่วโมง** ตัวเลือกการสำรองเหล่านี้สามารถถูกยกเลิกได้ตลอดเวลา ถ้ามีการเปลี่ยนแปลงการกำหนดทรัพยากร การจองสองชนิดนี้จะได้รับการสนับสนุน:

- **จองทรัพยากรแบบตายตัว** – การจองทรัพยากรได้รับอนุมัติและยืนยันว่าจะทำงานในการมีส่วนร่วมสำหรับระยะเวลาที่ระบุ
- **จองทรัพยากรแบบไม่ตายตัว**– การจองทรัพยากรทีถูกตั้งค่าอย่างคร่าวให้ทำงานในการมีส่วนร่วมสำหรับระยะเวลาที่ระบุ

กระบวนงานต่อไปนี้อธิบายวิธีสร้างทีมโครงการ

## <a name="create-a-project-team"></a>สร้างทีมโครงการ

1. ในหน้ารายการ **โครงการทั้งหมด** เลือกโครงการ และจากนั้นเลือก **แก้ไข**
2. ในแท็บ **ทีมโครงการและการจัดกำหนดการ** ในฟิลด์ **จัดกำหนดการวันที่สิ้นสุด** ให้ป้อนวันที่เริ่มต้นของกำหนดการบวกด้วยหนึ่งเดือน ตัวอย่างเช่น ถ้าวันที่เริ่มต้นของกำหนดการ คือ 24 มิถุนายน 2017 (24/06/2017) ให้ป้อน **24/07/2017**
3. เลือก **เพิ่ม**
4. ในบานหน้าต่าง **เพิ่มบทบาทไปยังโครงการ** ในฟิลด์ **บทบาท**เลือก **ผู้จัดการโครงการอาวุโส**
5. เลือก **ความสามารถที่ต้องการ**
6. ในหน้า **เลือกลักษณะ** ลักษณะที่คุณตั้งค่าไว้ก่อนหน้านี้สำหรับบทบาทผู้จัดการโครงการอาวุโส ถูกเลือกโดยค่าเริ่มต้น เลือก **ตกลง**
7. ในหน้า **เพิ่มบทบาทไปยังโครงการ** ในฟิลด์ **จำนวนทรัพยากร** ให้ป้อน **1**
8. ในฟิลด์ **ทรัพยากร** การค้นหาจะแสดงทรัพยากรทั้งหมดที่มีความสามารถที่ต้องการ เลือก **Daniel Goldschmidt**แล้วเลือก **สร้าง**
9. บนหน้า **โครงการ** เลือก **เพิ่ม**
10. ในบานหน้าต่าง **เพิ่มบทบาทไปยังโครงการ** ในฟิลด์ **บทบาท** เลือก **สมาชิกทีมงาน** ในฟิลด์ **จำนวนของทรัพยากร** ให้ป้อน **5**
11. เลือก **สร้าง**
12. ในหน้า **โครงการ** เลือก **เติมทรัพยากรให้สมบูรณ์**

## <a name="monitor-project-teams"></a>ตรวจสอบทีมโครงการ
1. ในหน้า **โครงการทั้งหมด** เลือกลิงค์ **รหัสโครงการ** สำหรับโครงการ **โครงการการอัปเกรด XYZ ระยะที่ 2**
2. ใน FastTab **ทีมโครงการและการจัดกำหนดการ** ตรวจสอบว่า ทรัพยากรของโครงการที่ถูกแสดงรายการนั้นถูกต้อง
