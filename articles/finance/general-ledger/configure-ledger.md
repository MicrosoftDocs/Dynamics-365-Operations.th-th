---
title: ตั้งค่าคอนฟิกบัญชีแยกประเภท
description: หัวข้อนี้จะให้ข้อมูลเกี่ยวกับวิธีการตั้งค่าคอนฟิกบัญชีแยกประเภทสำหรับนิติบุคคลแต่ละแห่ง โดยรวมข้อมูลเกี่ยวกับวิธีการเลือกสกุลเงิน ปฏิทินทางการเงิน ผังบัญชี และโครงสร้างทางบัญชี ที่ควรใช้กับนิติบุคคลแต่ละแห่ง
author: kweekley
ms.date: 09/24/2020
ms.topic: article
ms.prod: ''
ms.technology: ''
ms.search.form: Ledger
audience: Application User
ms.reviewer: kfend
ms.search.region: Global
ms.author: kweekley
ms.search.validFrom: 2020-09
ms.dyn365.ops.version: 8.0999999999999996
ms.openlocfilehash: 38c4364c47915cc0019cb6b3d471d3e60d413bf0
ms.sourcegitcommit: 04e6c1c9400e1b582180cf3e0e4767434e736c26
ms.translationtype: HT
ms.contentlocale: th-TH
ms.lasthandoff: 05/05/2022
ms.locfileid: "8711561"
---
# <a name="configure-ledgers"></a>ตั้งค่าคอนฟิกบัญชีแยกประเภท

[!include [banner](../includes/banner.md)]

หัวข้อนี้จะให้ข้อมูลเกี่ยวกับวิธีการตั้งค่าคอนฟิกบัญชีแยกประเภทสำหรับนิติบุคคลแต่ละแห่ง โดยรวมข้อมูลเกี่ยวกับวิธีการเลือกสกุลเงิน ปฏิทินทางการเงิน ผังบัญชี และโครงสร้างทางบัญชี ที่ควรใช้กับนิติบุคคลแต่ละแห่ง

## <a name="selecting-the-chart-of-accounts"></a>การเลือกผังบัญชี

สำหรับนิติบุคคลแต่ละแห่งใน Microsoft Dynamics 365 Finance ต้องมีการตั้งค่าคอนฟิกรายละเอียดเกี่ยวกับบัญชีแยกประเภท หน้า **บัญชีแยกประเภท** ช่วยให้คุณสามารถเลือกผังบัญชีและโครงสร้างทางบัญชีที่จะใช้สำหรับนิติบุคคลที่เลือก คุณสามารถใช้ผังบัญชีและโครงสร้างทางบัญชีของคุณร่วมกันได้โดยการตั้งค่าคอนฟิกหน้า **บัญชีแยกประเภท** ในนิติบุคคลแต่ละแห่ง เพื่อใช้ผังบัญชีและโครงสร้างทางบัญชีเดียวกัน นอกจากนี้ คุณยังสามารถแบ่งปันการตั้งค่าคอนฟิกบางส่วนในนิติบุคคลแต่ละแห่ง และมีการตั้งค่าคอนฟิกเฉพาะในนิติบุคคลแต่ละแห่ง

ถ้านิติบุคคลของคุณต้องมีผังบัญชีหรือโครงสร้างทางบัญชีที่แตกต่างกัน คุณลักษณะการแทนที่นิติบุคคลอาจเป็นประโยชน์ โดยใช้ผังบัญชีและโครงสร้างทางบัญชีเดียวกันสำหรับนิติบุคคลหลายแห่ง และจากนั้น จัดการข้อยกเว้นใดๆ ผ่านการแทนที่นิติบุคคล คุณสามารถทำการบำรุงรักษาได้ง่ายเมื่อเวลาผ่านไป

เมื่อต้องการตั้งค่าคอนฟิกผังบัญชีสำหรับนิติบุคคล ให้ไปที่ **บัญชีแยกประเภท \> การตั้งค่าบัญชีแยกประเภท \> บัญชีแยกประเภท** บนหน้า **บัญชีแยกประเภท** เลือก **ผังบัญชี** และจากนั้น ในรายการ เลือกผังบัญชีที่จะใช้ โปรดทราบว่าคุณไม่สามารถเปลี่ยนผังบัญชีได้ หลังจากที่คุณเลือกค่าและลงรายการบัญชีธุรกรรมในนิติบุคคล

สำหรับข้อมูลเพิ่มเติมเกี่ยวกับวิธีการวางแผนและตั้งค่าคอนฟิกผังบัญชีและบัญชีหลัก ให้ดูที่ [วางแผนผังบัญชี](plan-chart-of-accounts.md)

## <a name="selecting-account-structures"></a>การเลือกโครงสร้างทางบัญชี

นิติบุคคลแต่ละแห่งใน Dynamics 365 Finance สามารถตั้งค่าคอนฟิกให้ใช้โครงสร้างทางบัญชีหนึ่งรายการขึ้นไป โครงสร้างทางบัญชีแต่ละรายการจะกำหนดมิติทางการเงินและชุดของบัญชีหลักและมิติทางการเงิน ซึ่งจะได้รับอนุญาตเมื่อมีการลงรายการบัญชีธุรกรรม คุณสามารถใช้โครงสร้างทางบัญชีเดียวกันในนิติบุคคลมากกว่าหนึ่งแห่ง

โปรดทราบว่า ถ้าคุณมีโครงสร้างทางบัญชีหลายโครงสร้าง คุณสามารถเลือกเฉพาะโครงสร้างทางบัญชีที่ไม่มีชุดของบัญชีหลักและมิติทางการเงินที่ทับซ้อนกัน ตัวอย่างเช่น หนึ่งในโครงสร้างทางบัญชีของคุณได้รับการตั้งค่าคอนฟิกเพื่อเพิ่มหน่วยธุรกิจสำหรับบัญชีหลักระหว่าง 1000 และ 1999 ในโครงสร้างทางบัญชีอื่น คุณเพิ่มมิติทางการเงินของแผนกสำหรับบัญชีหลักที่ขึ้นต้นด้วย 1 ในกรณีนี้ คุณสามารถเพิ่มโครงสร้างทางบัญชีได้เพียงโครงสร้างเดียวเท่านั้นในนิติบุคคลเดียวกัน

เมื่อต้องการตั้งค่าคอนฟิกโครงสร้างทางบัญชีสำหรับบัญชีแยกประเภทของคุณ บนหน้า **บัญชีแยกประเภท** บน FastTab **โครงสร้างทางบัญชี** ให้เลือก **เพิ่ม** เลือกโครงสร้างทางบัญชีในรายการ แล้วจากนั้น เลือก **เลือก** ซึ่งอาจใช้เวลาสักครู่สำหรับการเพิ่มและบันทึกโครงสร้างทางบัญชี โปรดทราบว่าโครงสร้างทางบัญชีที่คุณเลือกต้องใช้งานอยู่ อย่างไรก็ตาม รายละเอียดของโครงสร้างทางบัญชีจะไม่มีผลบังคับใช้ในนิติบุคคลที่มีการเชื่อมโยง

ถ้าต้องการลบโครงสร้างทางบัญชี บนหน้า **บัญชีแยกประเภท** บน FastTab **โครงสร้างทางบัญชี** ให้เลือก **ลบออก** โปรดทราบว่า ถ้าคุณลบโครงสร้างทางบัญชีออกจากบัญชีแยกประเภทของคุณ คุณจะไม่ลบธุรกรรมใดๆ ที่มีการลงรายการบัญชีโดยใช้การตั้งค่าคอนฟิกของโครงสร้างทางบัญชีนั้น

สำหรับข้อมูลเพิ่มเติมเกี่ยวกับวิธีการตั้งค่าโครงสร้างทางบัญชีของคุณ ให้ดูที่ [ตั้งค่าคอนฟิกโครงสร้างทางบัญชี](configure-account-structures.md)

## <a name="configuring-calendars-for-the-ledger"></a>การตั้งค่าคอนฟิกปฏิทินสำหรับบัญชีแยกประเภท

อีกส่วนประกอบหนึ่งของบัญชีแยกประเภทคือ ปฏิทินทางการเงิน ต้องมีการเลือกปฏิทินทางการเงินสำหรับนิติบุคคลแต่ละแห่ง คุณสามารถใช้ปฏิทินทางการเงินเดียวกันในนิติบุคคลมากกว่าหนึ่งแห่ง เมื่อคุณเลือกปฏิทินทางการเงินสำหรับบัญชีแยกประเภท จะมีการทำสำเนา สำเนานี้ถูกเรียกว่า ปฏิทินบัญชีแยกประเภท ปฏิทินบัญชีแยกประเภทช่วยให้คุณสามารถเลือกสถานะของรอบระยะเวลาและโมดูลในแต่ละรอบระยะเวลา

ถ้าต้องการเข้าถึงและอัปเดตปฏิทินสำหรับนิติบุคคลที่เลือก บนหน้า **บัญชีแยกประเภท** บนบานหน้าต่างการดำเนินการ ให้เลือก **ปฏิทินบัญชีแยกประเภท**

ถ้าต้องการเลือกปฏิทิน ให้เลือก **ปฏิทินทางการเงิน** แล้วจากนั้น เลือกปฏิทินในรายการ ถ้าคุณเปลี่ยนปฏิทินทางการเงินหลังจากที่มีการลงรายการบัญชีธุรกรรมในนิติบุคคลแล้ว คุณต้องเลือก **คำนวณรอบระยะเวลาบัญชีแยกประเภทอีกครั้ง** จากนั้น ในกล่องโต้ตอบที่ปรากฏขึ้น คุณสามารถอัปเดตยอดดุลบัญชีแยกประเภทสำหรับรอบระยะเวลาในปฏิทินของคุณได้ เราขอแนะนำให้คุณรันกระบวนการ **คำนวณรอบระยะเวลาบัญชีแยกประเภทใหม่** ในโหมด **ชุดงาน** และให้คุณรันกระบวนการนี้เมื่อเกิดกระบวนการที่ไม่สำคัญในระบบของคุณ โดยขึ้นอยู่กับจำนวนของชุดธุรกรรมและมิติทางการเงิน กระบวนการนี้อาจใช้เวลาสักครู่

ถ้าไม่มีการเลือกปฏิทินทางการเงินสำหรับนิติบุคคล คุณจะได้รับข้อความแสดงข้อผิดพลาด เมื่อคุณพยายามลงรายการบัญชีธุรกรรมในนิติบุคคลดังกล่าว

สำหรับข้อมูลเพิ่มเติม ดู [ปฏิทินทางการเงิน ปีบัญชี และรอบระยะเวลา](../budgeting/fiscal-calendars-fiscal-years-periods.md)

## <a name="using-a-balancing-financial-dimension"></a>การใช้มิติทางการเงินที่สมดุล

หลังจากที่คุณเลือกผังบัญชีและเพิ่มโครงสร้างทางบัญชีอย่างน้อยหนึ่งโครงสร้างแล้ว คุณสามารถเลือกมิติทางการเงินหนึ่งๆ เพื่อใช้เป็นมิติทางการเงินที่สมดุลได้ มิติที่คุณเลือกต้องมีอยู่ในโครงสร้างทางบัญชีทั้งหมด นอกจากนี้ ต้องมีความสมดุลในรายการบัญชีทั้งหมด กล่าวคือ เดบิตและเครดิตต้องเท่ากันสำหรับบัญชีหลักและมิติทางการเงินที่สมดุล ระบบจะสร้างธุรกรรมโดยอัตโนมัติเพื่อทำให้รายการสมดุล โดยยึดตามบัญชีหลักที่ระบุไว้ในฟิลด์ **ระหว่างหน่วย - เครดิต** และฟิลด์ **ระหว่างหน่วย - เดบิต** บนหน้า **บัญชีสำหรับธุรกรรมอัตโนมัติ**

สำหรับข้อมูลเพิ่มเติมเกี่ยวกับรายการความสมดุล ให้ดูที่ [สมุดรายวันแบบสมดุลสำหรับการบัญชีระหว่างหน่วย](example-balanced-journals-interunit-accounting.md)

## <a name="configuring-currencies-for-the-ledger"></a>การตั้งค่าคอนฟิกสกุลเงินสำหรับบัญชีแยกประเภท

นอกจากนี้ หน้า **บัญชีแยกประเภท** ยังใช้เพื่อควบคุมและกำหนดสกุลเงินที่จะใช้ เมื่อลงรายการบัญชีธุรกรรมไปยังบัญชีแยกประเภททั่วไป คุณต้องระบุสกุลเงินทางบัญชี ซึ่งเป็นสกุลเงินที่ใช้ในคอลัมน์ **สกุลเงินทางบัญชี** ในบัญชีแยกประเภททั่วไปบนใบสำคัญทั้งหมด นอกจากนี้ ในคอลัมน์ **สกุลเงินการรายงาน** คุณสามารถเลือกสกุลเงินที่สอง ถ้าคุณเลือกสกุลเงินการรายงาน ธุรกรรมทั้งหมดจะถูกบันทึกในสกุลเงินนั้นในคอลัมน์ **สกุลเงินการรายงาน** ในบัญชีแยกประเภททั่วไปบนใบสำคัญทั้งหมด

ถ้ามีการลงรายการบัญชีธุรกรรมในสกุลเงินอื่น ระบบจะแปลงยอดเงินธุรกรรมจากสกุลเงินของธุรกรรมเป็นสกุลเงินทางบัญชีและสกุลเงินการรายงานในใบสำคัญโดยอัตโนมัติ บนหน้า **บัญชีแยกประเภท** ในฟิลด์ **ชนิดอัตราแลกเปลี่ยนสกุลเงินทางบัญชี** ให้เลือกชนิดของอัตราแลกเปลี่ยนที่มีการตั้งค่าคอนฟิกสำหรับอัตราแลกเปลี่ยนที่ควรใช้ในการแปลงค่าจากสกุลเงินของธุรกรรมเป็นสกุลเงินทางบัญชีบนใบสำคัญ ถ้าคุณเลือกสกุลเงินการรายงาน คุณต้องตั้งค่าฟิลด์ **ชนิดอัตราแลกเปลี่ยนสกุลเงินการรายงาน** ด้วย เพื่อบ่งชี้อัตราแลกเปลี่ยนที่ควรใช้ในการแปลงค่าจากสกุลเงินของธุรกรรมเป็นสกุลเงินการรายงานในใบสำคัญ

ถ้าคุณกำลังใช้ฟังก์ชันการจัดทำงบประมาณ คุณยังสามารถตั้งค่าฟิลด์ **ชนิดอัตราแลกเปลี่ยนงบประมาณ** เพื่อบ่งชี้อัตราแลกเปลี่ยนที่ควรใช้ในการแปลงธุรกรรมงบประมาณจากสกุลเงินหนึ่งเป็นอีกสกุลเงินหนึ่ง

ถ้าคุณใช้สองสกุลเงิ นหรือถ้าคุณใช้หนึ่งสกุลเงิน แต่จะมีการลงรายการบัญชีธุรกรรมในสกุลเงินอื่น คุณต้องตั้งค่าคอนฟิก FastTab **บัญชีสำหรับการประเมินค่าสกุลเงินใหม่** บนหน้า **บัญชีแยกประเภท** บน FastTab นี้คุณจะกำหนดบัญชีกำไรขาดทุนเริ่มต้นที่รับรู้และที่ไม่รับรู้ ที่จะใช้ตามค่าเริ่มต้นเมื่อมีการลงรายการบัญชีธุรกรรม ถ้าไม่มีการระบุบัญชีใดบนหน้า **บัญชีการประเมินค่าสกุลเงินใหม่** (หน้า **บัญชีการประเมินค่าสกุลเงินใหม่** ถูกใช้เพื่อตั้งค่าคอนฟิกบัญชีที่แตกต่างกันสำหรับกำไรและขาดทุนที่รับรู้และที่ไม่รับรู้สำหรับแต่ละสกุลเงิน)

กำไรและขาดทุนที่รับรู้คือ กำไรและขาดทุนที่เกิดขึ้นจากธุรกรรมที่เสร็จสิ้นแล้ว มีการบันทึกไว้ในงบกำไรขาดทุน กำไรและขาดทุนที่ยังไม่รับรู้เป็นกำไรและขาดทุนที่มีการใช้วัตถุดิบ แต่ธุรกรรมยังไม่เสร็จสมบูรณ์ กล่าวอีกอย่างหนึ่งคือ ตัวอย่างเช่น คุณลงรายการบัญชีใบแจ้งหนี้แล้ว แต่ยังไม่ได้ชำระและจ่ายใบแจ้งหนี้ กำไรและขาดทุนที่ยังไม่รับรู้จะถูกบันทึกในงบดุล

สำหรับข้อมูลเพิ่มเติมเกี่ยวกับวิธีการใช้สองสกุลเงิน โปรดดู [สกุลเงินแบบคู่](dual-currency.md)


[!INCLUDE[footer-include](../../includes/footer-banner.md)]
