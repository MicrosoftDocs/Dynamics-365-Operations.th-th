---
title: การลงรายการบัญชีต้นทุนทางอ้อม
description: บทความนี้อธิบายวิธีการลงรายการบัญชีต้นทุนทางอ้อม สร้างกลุ่มต้นทุน และเพิ่มโหนดลงในแผ่นงานการคิดต้นทุนสำหรับต้นทุนทางอ้อม
author: rachelprofitt
ms.date: 04/25/2022
ms.topic: overview
ms.prod: ''
ms.technology: ''
ms.search.form: CostSheetDesigner, BOMCostGroup, ProjCategory, CostingVersion, CostSheetCalculationFactor
audience: Application User
ms.search.region: Global
ms.author: raprofit
ms.openlocfilehash: 04af10760ec50d60cbbc31c233109dffb786933c
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8868444"
---
# <a name="indirect-cost-posting"></a>การลงรายการบัญชีต้นทุนทางอ้อม

ต้นทุนทางอ้อมคือต้นทุนที่ไม่ได้เกี่ยวข้องโดยตรงกับกิจกรรมใดๆ ในกระบวนการผลิต ตัวอย่างเช่น ต้นทุนการจัดการ เช่น เงินเดือนของพนักงาน ต้นทุนแผนกบัญชี และต้นทุนค่าโสหุ้ย เช่น ค่าเช่า ค่าสาธารณูปโภค และต้นทุนเครื่องจักร

## <a name="calculating-indirect-costs"></a>การคำนวณต้นทุนทางอ้อม

Microsoft Dynamics 365 Finance ไม่มีวิธีการคํานวณอัตราต้นทุนทางอ้อมโดยอัตโนมัติ คุณต้องระบุต้นทุนทางอ้อมของคุณ สร้างรหัสต้นทุนทางอ้อม และรักษาอัตราให้กับต้นทุนทางอ้อมแต่ละตัวในแผ่นงานการคิดต้นทุน

กระบวนการที่แน่นอนที่ใช้ในการคํานวณต้นทุนทางอ้อมอาจแตกต่างกันเล็กน้อยจากบริษัทไปยังบริษัท อย่างไรก็ตาม โดยทั่วไป กระบวนการประกอบด้วยขั้นตอนพื้นฐานต่อไปนี้

1. สร้างรายการของต้นทุนทางอ้อมที่จะรับรู้ในการผลิต รายการนี้อาจรวมถึงค่าเช่า ค่าใช้จ่ายในการบริหาร ค่าธรรมเนียมทางบัญชี และค่าธรรมเนียมทางกฎหมาย ซึ่งไม่ควรรวมต้นทุนวัตถุดิบหรือต้นทุนแรงงานที่รับรู้ในกระบวนการผลิต
2. ผลรวมต้นทุนทางอ้อมทั้งหมด คุณสามารถจัดกลุ่มชนิดของต้นทุนทางอ้อมที่คล้ายกัน หรือแยกต้นทุนทางอ้อมออกได้ ต้นทุนทางอ้อมแต่ละต้นทุนที่ตั้งค่าคอนฟิกสามารถมีบัญชีหลักที่แตกต่างกันที่จะใช้ในการลงรายการบัญชีในบัญชีแยกประเภททั่วไป
3. เปรียบเทียบต้นทุนทางอ้อมกับตัวคูณ ซึ่งเรียกอีกอย่างว่าเกณฑ์การรวม ตัวคูณอาจเป็นอะไรก็ได้ที่คุณเลือก ต่อไปนี้เป็นตัวอย่างทั่วไปบางรายการ:

    - รายได้
    - ปริมาณรวมที่ผลิต
    - เวลาเซ็ตอัพ
    - เวลาที่ใช้ในการผลิต

    คุณสามารถเลือกรอบระยะเวลาที่คุณต้องการคํานวณต้นทุนทางอ้อมของคุณ เช่น รายเดือน รายไตรมาส หรือรายปี ผลรวมของต้นทุนทางอ้อมของคุณและผลรวมของตัวคูณของคุณควรอยู่ในจํานวนเวลาเดียวกัน สูตรต่อไปนี้ใช้ในการคํานวณอัตราต้นทุนทางอ้อม

    *อัตราต้นทุนทางอ้อม* = *ค่าใช้จ่ายต้นทุนทางอ้อมรวม* &divide; *ตัวคูณรวม*

4. สร้างกลุ่มต้นทุนทางอ้อม
5. ตั้งค่าคอนฟิกแผ่นงานการคิดต้นทุนด้วยอัตราของคุณ
6. รักษาต้นทุนของต้นทุนทางอ้อมของคุณในรุ่นการคิดต้นทุน

> [!NOTE]
> คุณสามารถใช้โมดูล **การลงบัญชีต้นทุน** เพื่อสะสมต้นทุนและระบุโสหุ้ยการผลิตของคุณจากแหล่งที่มาต่างๆ เช่น การผลิต โครงการ และบัญชีแยกประเภททั่วไป สำหรับข้อมูลเพิ่มเติม ให้ดู [การบัญชีต้นทุน](/cost-accounting/cost-accounting-home-page.md)

> [!IMPORTANT]
> ที่ตั้งตามระเบียบบังคับต่างๆ ได้เผยแพร่แนวทางเกี่ยวกับชนิดของต้นทุนที่สามารถรวมไว้เป็นต้นทุนทางอ้อมหรือโสหุ้ยในต้นทุนของสินค้าสําเร็จรูปแล้วของคุณ ก่อนที่คุณจะเริ่มตั้งค่าคอนฟิกต้นทุนทางอ้อม เราขอแนะนำให้คุณตรวจสอบกับนักบัญชีและข้อบังคับเฉพาะที่ของคุณ เพื่อให้แน่ใจว่าคุณปฏิบัติตามระเบียบ

## <a name="create-cost-groups-for-indirect-costs"></a>สร้างกลุ่มต้นทุนสำหรับต้นทุนทางอ้อม

คุณต้องสร้างกลุ่มต้นทุนอย่างน้อยหนึ่งกลุ่มเพื่อใช้เป็นต้นทุนทางอ้อม ไม่มีการจํากัดจํานวนกลุ่มต้นทุนที่คุณสามารถใช้ได้ พิจารณาวิธีการคํานวณต้นทุนของคุณและระบุว่ามีอัตราที่แตกต่างกันในต้นทุนชนิดต่างๆ หรือไม่ ตัวอย่างเช่น องค์กรของคุณผลิตผลิตภัณฑ์อาหาร วัตถุดิบและสินค้าสําเร็จแล้วเป็นสินค้าแห้ง และมีต้นทุนทางอ้อมหนึ่งอย่างในคลังสินค้า วัตถุดิบและสินค้าสําเร็จแล้วอื่นๆ จะเก็บในคอนเทนเนอร์ห้องเย็น และมีต้นทุนทางอ้อมสูงกว่า ในกรณีนี้ คุณอาจต้องการสร้างกลุ่มต้นทุนสองกลุ่ม ได้แก่ **ค่าโสหุ้ยของวัสดุที่แห้ง** และ **โสหุ้ยของวัสดุที่เย็น**

ในการสร้างกลุ่มต้นทุนสำหรับต้นทุนทางอ้อม ทำตามขั้นตอนต่อไปนี้

1. ไปที่ **การควบคุมการผลิต &gt; การตั้งค่า &gt; กระบวนการผลิต &gt; กลุ่มต้นทุน**
2. เลือก **สร้าง** เพื่อสร้างกลุ่ม
3. ในฟิลด์ **กลุ่มต้นทุน** ให้ป้อนชื่อเฉพาะสำหรับกลุ่มต้นทุน เช่น **MATOVH**
4. ในฟิลด์ **ชื่อ** ให้ป้อนคำอธิบายสำหรับกลุ่มต้นทุน เช่น **โสหุ้ยวัสดุ**
5. ในฟิลด์ **ชนิดกลุ่มต้นทุน** ให้เลือก **ทางอ้อม**
6. ไม่บังคับ: ในฟิลด์ **ลักษณะการทำงาน** ให้เลือก **ต้นทุนคงที่** หรือ **ต้นทุนผันแปร**

## <a name="configure-the-costing-sheet-for-indirect-costs"></a>การตั้งค่าคอนฟิกแผ่นงานการคิดต้นทุนสำหรับต้นทุนทางอ้อม

หลังจากที่คุณสร้างกลุ่มต้นทุนอย่างน้อยหนึ่งกลุ่มแล้ว คุณสามารถตั้งค่าคอนฟิกแผ่นงานการคิดต้นทุนด้วยต้นทุนทางอ้อมและกําหนดการคํานวณของคุณได้ คุณอาจต้องการจัดกลุ่มต้นทุนทางอ้อมในแผ่นงานการคิดต้นทุน เมื่อต้องการจัดกลุ่มต้นทุนทางอ้อม คุณสามารถสร้างส่วนหัวที่เลือกได้ในแผ่นงานการคิดต้นทุน คุณต้องสร้างอย่างน้อยหนึ่งโหนดให้กับกลุ่มต้นทุนแต่ละกลุ่มในแผ่นงานการคิดต้นทุน สำหรับกลุ่มต้นทุนแต่ละกลุ่มสำหรับต้นทุนทางอ้อม คุณต้องเพิ่มการคํานวณต้นทุนทางอ้อมอย่างน้อยหนึ่งรายการ

### <a name="indirect-cost-node-types"></a>ชนิดโหนดต้นทุนทางอ้อม

ส่วนนี้อธิบายโหนดชนิดต่างๆ ของต้นทุนทางอ้อม

#### <a name="surcharge"></a>การเก็บเงินเพิ่ม

**การเก็บเงินเพิ่ม** เป็นหนึ่งในชนิดทั่วไปของต้นทุนทางอ้อม ค่านี้จะคํานวณเปอร์เซ็นต์ของต้นทุนจากเกณฑ์การรวมของต้นทุนในใบสั่งผลิต คุณกําหนดเกณฑ์การรวมโดยการเลือกกลุ่มต้นทุนที่เชื่อมโยงกับส่วนประกอบวัสดุหรือเวลาในแผ่นงานการคิดต้นทุน

ตัวอย่างเช่น การเก็บเงินเพิ่ม 3 เปอร์เซ็นต์เข้าในต้นทุนการผลิตของวัตถุดิบทั้งหมดบนใบสั่งผลิต

#### <a name="rate"></a>อัตรา

ต้นทุนทางอ้อมของชนิด **อัตรา** ใช้เพื่อเพิ่มต้นทุนคงที่ลงในใบสั่งผลิตจากเกณฑ์การรวมของต้นทุนในใบสั่งผลิต อัตราอาจขึ้นอยู่กับชนิดย่อยหนึ่งในสามชนิดย่อยต่อไปนี้

- **กระบวนการ** – อัตราขึ้นอยู่กับเวลาที่ใช้ในการผลิต
- **การตั้งค่า** – อัตราขึ้นอยู่กับเวลาการตั้งค่าที่ใช้ในการผลิต
- **ปริมาณ** – อัตราจะขึ้นอยู่กับปริมาณที่ผลิต

คุณกําหนดเกณฑ์การรวมโดยการเลือกกลุ่มต้นทุนที่เชื่อมโยงกับส่วนประกอบวัสดุหรือเวลาในแผ่นงานการคิดต้นทุน

ตัวอย่างเช่น ยอดเงินคงที่ 2.00 ดอลลาร์สหรัฐ (USD) จะถูกเพิ่มเข้าในใบสั่งผลิตแต่ละใบ ตามเวลาที่ใช้ในการผลิตในกระบวนการผลิตให้กับกลุ่มต้นทุนแรงงานในแผ่นงานการคิดต้นทุนของคุณ

#### <a name="output-unit-based"></a>ยึดตามหน่วยเอาท์พุท

ต้นทุนทางอ้อมของชนิด **ยึดตามหน่วยเอาท์พุท** โดยการคูณจํานวนเงินที่ระบุบนแท็บด่วน **อัตรา** ของแผ่นงานการคิดต้นทุนด้วยชนิดย่อยที่เลือก คุณสามารถเลือกปริมาณ น้ำหนัก หรือปริมาตรของสินค้าที่เสร็จสมบูรณ์เป็นตัวคูณของต้นทุนทางอ้อมได้

ตัวอย่างเช่น คุณใช้ปริมาณเพื่อคํานวณ 1.50 USD ของค่าเสื่อมราคาเครื่องจักรสำหรับแต่ละปริมาณที่ผลิต ตัวอย่างเช่น คุณใช้ปริมาตรในการคํานวณต้นทุนห้องเย็น 2.00 USD สำหรับปริมาตรของพื้นที่ที่สินค้าสําเร็จรูปใช้ในห้องเย็นของคุณ

#### <a name="input-unit-based"></a>ยึดตามหน่วยอินพุท

ต้นทุนทางอ้อมของชนิด **ยึดตามหน่วยอินพุท** จะคํานวณโดยการคูณจํานวนของวัตถุดิบที่ใช้ในใบสั่งผลิตเป็นจํานวนหนึ่ง คุณสามารถใช้น้ำหนักหรือปริมาณของอินพุทในใบสั่งผลิตเพื่อคํานวณยอดรวมได้ คุณสามารถจํากัดการคํานวณให้กับชุดย่อยของวัสดุโดยการเลือกกลุ่มต้นทุนอย่างน้อยหนึ่งกลุ่มบนแท็บด่วน **เกณฑ์การรวม** ของแผ่นงานการคิดต้นทุน

ตัวอย่างเช่น คุณใช้ปริมาณของข้อมูลป้อนเข้าเฉพาะกลุ่มต้นทุนหนึ่งๆ ซึ่งเชื่อมโยงกับผลิตภัณฑ์เก็บในห้องเย็นเพื่อเพิ่ม 1.00 USD ลงในใบสั่งผลิต

### <a name="create-a-total-node-for-indirect-costs-in-the-costing-sheet"></a>การสร้างโหนดรวมต่อต้นทุนทางอ้อมในแผ่นงานการคิดต้นทุน

หากต้องการสร้างโหนดผลรวมให้กับต้นทุนทางอ้อมในแผ่นงานการคิดต้นทุน ให้ปฏิบัติตามขั้นตอนต่อไปนี้

1. ไปที่ **การจัดการต้นทุน &gt; การตั้งค่านโยบายการบัญชีต้นทุนทางอ้อม &gt; แผ่นงานการคิดต้นทุน**
2. ในแผนภูมิ ให้เลือกโหนดที่แสดงถึงต้นทุนของสินค้าที่ผลิตแล้ว
3. เลือก **สร้าง** เพื่อสร้างโหนด
4. ในฟิลด์ **เลือกชนิดโหนด** ให้เลือก **รวม**
5. ในฟิลด์ **โค้ด** ให้ป้อนรหัสเฉพาะให้กับโหนด เช่น **ค่าโสหุ้ยการผลิต**
6. เลือกกล่องกาเครื่องหมาย **ส่วนหัว**
7. เลือกกล่องกาเครื่องหมาย **รวม**
8. เลือก **ตกลง**

### <a name="create-an-indirect-cost-group-node-in-the-costing-sheet"></a>สร้างโหนดกลุ่มต้นทุนทางอ้อมในแผ่นงานการคิดต้นทุน

หากต้องการสร้างโหนดกลุ่มต้นทุนทางอ้อมในแผ่นงานการคิดต้นทุน ให้ปฏิบัติตามขั้นตอนต่อไปนี้

1. ไปที่ **การจัดการต้นทุน &gt; การตั้งค่านโยบายการบัญชีต้นทุนทางอ้อม &gt; แผ่นงานการคิดต้นทุน**
2. ในแผนภูมิ ให้เลือกโหนดที่คุณต้องการสร้างต้นทุนทางอ้อม ตัวอย่างเช่น เลือกโหนดรวมให้กับ **โสหุ้ยการผลิต**
3. เลือก **สร้าง** เพื่อสร้างโหนด
4. ในฟิลด์ **เลือกชนิดโหนด** ให้เลือก **กลุ่มต้นทุน**
5. ในฟิลด์ **โค้ด** ให้ป้อนรหัสเฉพาะให้กับโหนด เช่น **TRANSP**
6. ในฟิลด์ **คำอธิบาย** ป้อนคำอธิบายโดยย่อ เช่น **ค่าโสหุ้ยการขนส่ง**
7. เลือก **ตกลง**
8. ในฟิลด์ **กลุ่มต้นทุน** ให้เลือกกลุ่มต้นทุน เช่น **OVH1: ค่าโสหุ้ยการขนส่ง**

### <a name="create-a-surcharge-indirect-cost"></a>การสร้างต้นทุนทางอ้อมการเก็บเงินเพิ่ม

หากต้องการสร้างต้นทุนทางอ้อมการเก็บเงินเพิ่มในแผ่นงานการคิดต้นทุนของคุณ ให้ปฏิบัติตามขั้นตอนต่อไปนี้

1. ไปที่ **การจัดการต้นทุน &gt; การตั้งค่านโยบายการบัญชีต้นทุนทางอ้อม &gt; แผ่นงานการคิดต้นทุน**
2. ในแผนภูมิ ให้เลือกโหนดกลุ่มต้นทุนทางอ้อมที่คุณต้องการสร้างต้นทุนทางอ้อม ตัวอย่างเช่น เลือกโหนดรวมให้กับ **TRANSP - ค่าโสหุ้ยการขนส่ง**
3. เลือก **สร้าง** เพื่อสร้างโหนด
4. ในฟิลด์ **เลือกชนิดโหนด** ให้เลือก **การเก็บเงินเพิ่ม**
5. ในฟิลด์ **โค้ด** ให้ป้อนรหัสเฉพาะให้กับโหนด เช่น **การเก็บเงินเพิ่มการขนส่ง**
6. เลือก **ตกลง**
7. ในฟิลด์ร **ชนิดย่อย** เลือก **รวม**
8. บนแท็บด่วน **เกณฑ์การรวม** เลือก **สร้าง** เพื่อสร้างรหัสต้นทุน
9. ในฟิลด์ **รหัส** ให้เลือกกลุ่มต้นทุนที่จะใช้คำนวณการเก็บเงินเพิ่ม
10. เลือกระบุได้: ทําซ้ำขั้นตอนที่ 8 ถึง 9 ในแต่ละกลุ่มต้นทุนเพิ่มเติมที่คุณต้องการใช้ในการคํานวณ
11. บนแท็บด่วน **การเก็บเงินเพิ่ม** เลือก **สร้าง** เพื่อสร้างอัตรา
12. ในฟิลด์ **รุ่น** เลือกรุ่นการคิดต้นทุนเพื่อเพิ่มการเก็บเงินเพิ่ม
13. ไม่ระบุ: ในฟิลด์ **ไซต์** ให้ป้อนไซต์ที่จะใช้การเก็บเงินเพิ่ม
14. ในฟิลด์ **เปอร์เซ็นต์** ให้ป้อนเปอร์เซ็นต์เพื่อคํานวณใบสั่งผลิตจากกลุ่มต้นทุนที่กําหนดไว้บนแท็บด่วน **เกณฑ์การรวม**
15. บนแท็บด่วน **การลงรายการบัญชีแยกประเภท** ให้เลือกบัญชีหลักที่จะใช้กับฟิลด์ **รับต้นทุนทางอ้อมที่ประเมินแล้ว** **ใช้ต้นทุนของต้นทุนทางอ้อมที่ประเมินแล้ว, WIP** **รับต้นทุนทางอ้อมแล้ว** และ **ต้นทุนของต้นทุนทางอ้อมที่ใช้, WIP**
16. ไม่บังคับ: บนแท็บด่วน **มิติทางการเงิน** ให้ระบุมิติทางการเงินที่จะป้อนตามค่าเริ่มต้นในธุรกรรม เมื่อลงรายการบัญชีที่บัญชีแยกประเภททั่วไป

ขั้นตอนก่อนหน้านี้แสดงวิธีการสร้างต้นทุนทางอ้อมของชนิด **การเก็บเงินเพิ่ม** ขั้นตอนที่คล้ายกันจะใช้ในการสร้างต้นทุนทางอ้อมชนิดอื่นๆ ส่วนต่อไปนี้จะอธิบายถึงความแตกต่างของแต่ละรายการ

#### <a name="rate"></a>อัตรา

- ในขั้นตอนที่ 4 ให้เลือก **อัตรา** แทน **การเก็บเงินเพิ่ม**
- ในขั้นตอนที่ 7 ให้เลือก **กระบวนการ** **การตั้งค่า** หรือ **ปริมาณ** แทน **รวม**
- ในขั้นตอนที่ 11 ให้ใช้แท็บด่วน **อัตรา** แทนแท็บด่วน **การเก็บเงินเพิ่ม**
- ในขั้นตอนที่ 14 ให้ป้อนจํานวนเงินในฟิลด์ **จํานวนเงิน** แทนเปอร์เซ็นต์ในฟิลด์ **เปอร์เซ็นต์**

#### <a name="output-unit-based"></a>ยึดตามหน่วยเอาท์พุท

- ในขั้นตอนที่ 4 ให้เลือก **ยึดตามหน่วยเอาท์พุท** แทน **การเก็บเงินเพิ่ม**
- ในขั้นตอนที่ 7 ให้เลือก **ปริมาณ** **น้ำหนัก** หรือ **ปริมาตร** แทน **รวม**
- ข้ามขั้นตอนที่ 8 ถึง 10
- ในขั้นตอนที่ 11 ให้ใช้แท็บด่วน **อัตรา** แทนแท็บด่วน **การเก็บเงินเพิ่ม**

#### <a name="input-unit-based"></a>ยึดตามหน่วยอินพุท

- ในขั้นตอนที่ 4 ให้เลือก **ยึดตามหน่วยอินพุท** แทน **การเก็บเงินเพิ่ม**
- ในขั้นตอนที่ 7 ให้เลือก **ปริมาณ** หรือ **ปริมาตร** แทน **รวม**
- ในขั้นตอนที่ 11 ให้ใช้แท็บด่วน **อัตรา** แทนแท็บด่วน **การเก็บเงินเพิ่ม**
