---
title: การปิดบัญชีสิ้นปี
description: บทความนี้อธิบายถึงการตั้งค่าที่จำเป็นและขั้นตอนสำหรับการรันกระบวนการปิดเมื่อสิ้นสุดปีของบัญชีแยกประเภททั่วไป
author: kweekley
ms.date: 11/06/2022
ms.topic: article
ms.prod: ''
ms.technology: ''
ms.search.form: LedgerClosingSheet
audience: Application User
ms.reviewer: twheeloc
ms.custom: 14091
ms.assetid: c64eed1d-df17-448e-8bb6-d94d63b14607
ms.search.region: Global
ms.author: kweekley
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 7e1c7722b560246fb597f0b7f91a70afecf69e22
ms.sourcegitcommit: cf6b764824bd1cf2c0dde6d37ddd0a7abab87ff0
ms.translationtype: HT
ms.contentlocale: th-TH
ms.lasthandoff: 11/16/2022
ms.locfileid: "9779755"
---
# <a name="year-end-close"></a>การปิดบัญชีสิ้นปี

[!include [banner](../includes/banner.md)]

บทความนี้อธิบายถึงการตั้งค่าที่จำเป็นและขั้นตอนสำหรับการรันกระบวนการปิดเมื่อสิ้นสุดปีของบัญชีแยกประเภททั่วไป

เมื่อสิ้นสุดปีบัญชี คุณต้องดำเนินกระบวนการปิดบัญชีสิ้นปีเพื่อโอนย้ายยอดดุลเปิดไปยังปีถัดไป องค์กรส่วนใหญ่จะรันกระบวนการปิดบัญชีสิ้นปีหลายครั้ง การรันครั้งแรกจะย้ายยอดดุลไปไว้ในปีบัญชีใหม่ จากนั้นกระบวนการสามารถรันอีกครั้ง กี่ครั้งก็ได้ตามที่จำเป็น เพื่อย้ายยอดดุลจากการปรับปรุงรายการไปยังปีบัญชีใหม่

ในระหว่างกระบวนการปิดบัญชีสิ้นปี มีการสร้างธุรกรรมที่เป็นไปได้สองชนิด ธุรกรรมยอดยกมาจะถูกสร้างและใช้ในการสร้างยอดดุลยกมาในปีบัญชีใหม่เสมอ ธุรกรรมยอดยกมาแสดงยอดดุลในบัญชีแยกประเภทงบดุลในปีบัญชีใหม่ และยอดดุลจากยอดดุลบัญชีแยกประเภทกำไรและขาดทุนในบัญชีแยกประเภทกำไรสะสมในปีบัญชีใหม่ อีกทางหนึ่งคือมีการสร้างธุรกรรมปิดบัญชีเพื่อให้ยอดดุลของบัญชีกำไรและขาดทุนลดลงเป็นศูนย์ในปีบัญชีที่กำลังจะถูกปิด

## <a name="prepare-to-run-the-year-end-close"></a>เตรียมการรันการปิดบัญชีสิ้นปี

ก่อนที่คุณจะรันกระบวนการปิดบัญชีสิ้นปี ให้ตรวจสอบการตั้งค่าต่อไปนี้:

ในหน้า **บัญชีหลัก**:

- ตรวจสอบว่ามีการตั้งค่าฟิลด์ **ชนิดบัญชีหลัก** ไว้อย่างถูกต้องสำหรับแต่ละบัญชีหลัก ชนิดบัญชีหลักกำหนดว่ายอดดุลของบัญชีหลักจะถูกเลื่อนออกไปเป็นยอดดุลยกมาหรือปิดในกำไรสะสมในธุรกรรมยอดยกมา
- ยอดดุลของบัญชีหลักสามารถโอนย้ายไปยังบัญชีหลักใหม่ในระหว่างการปิดบัญชีสิ้นปีได้ ป้อนบัญชีหลักใหม่ในฟิลด์ **บัญชียอดยกมา** โดยปกติ ฟิลด์นี้จะใช้สำหรับบัญชีหลักของงบดุลเมื่อมีการปิดใช้งานบัญชีหลัก และมีการใช้บัญชีหลักใหม่สำหรับปีบัญชีใหม่

ในหน้า **พารามิเตอร์บัญชีแยกประเภททั่วไป** ภายใต้ **การปิดปีบัญชี**:

- ตัวเลือก **ลบรายงานบัญชีสิ้นปีปัจจุบันเมื่อปิดบัญชีปี** สามารถใช้เพื่อระบุว่าควรจะลบธุรกรรมยอดยกมาที่ระบบสร้างขึ้นจากการปิดบัญชีสิ้นปีก่อนหน้านี้เมื่อมีการรันการปิดบัญชีสิ้นปีอีกครั้งหรือไม่ ถ้าตัวเลือกนี้ถูกตั้งค่าเป็น **ใช่** ธุรกรรมยอดยกมาก่อนหน้าและธุรกรรมปิดปีอื่นจะถูกลบ และระบบจะสร้างธุรกรรมยอดยกมาใหม่หรือธุรกรรมปิดปีตามยอดดุลปัจจุบัน ถ้าตัวเลือกนี้ถูกตั้งค่าเป็น **ไม่ใช่** ธุรกรรมยอดยกมาก่อนหน้าและธุรกรรมปิดปีอื่นจะยังคงอยู่ และระบบจะสร้างธุรกรรมยอดยกมาหรือธุรกรรมปิดปีเพิ่มเติมเพื่อเลื่อนยอดดุลออกไปจากการปรับปรุงธุรกรรมที่ลงรายการบัญชีหลังจากการปิดบัญชีสิ้นปีก่อนหน้า
- สามารถใช้ตัวเลือก **สร้างธุรกรรมปิดบัญชีในระหว่างถ่ายโอน** เพื่อสร้างธุรกรรมปิดบัญชีในปีบัญชีที่กำลังจะถูกปิดเพื่อให้ยอดดุลของบัญชีหลักทั้งหมดลดลงเป็น 0 (ศูนย์) ถ้าตัวเลือกนี้ถูกตั้งค่าเป็น **ใช่** ระบบจะสร้างธุรกรรมยอดยกมาและธุรกรรมปิดบัญชี ถ้าตัวเลือกนี้ถูกตั้งค่าเป็น **ไม่ใช่** ระบบจะสร้างเฉพาะธุรกรรมยอดยกมาในปีบัญชีถัดไปเพื่อโอนย้ายยอดดุล ยอดดุลบัญชีหลักจะยังคงอยู่เมื่อสิ้นสุดปีบัญชี
- สามารถใช้ตัวเลือก **ตั้งค่าสถานะปีบัญชีเป็นปิดอย่างถาวร** เพื่อตั้งค่าปีบัญชีเป็นสถานะปิดอย่างถาวรได้ ใช้ตัวเลือกนี้อย่างรอบคอบ เนื่องจากไม่สามารถเปิดรอบระยะเวลาที่มีสถานะปิดถาวรอีกครั้งได้ ดังนั้น การปรับปรุงจึงไม่สามารถลงรายการบัญชีไปยังปีบัญชี แนวทางที่พึงปฏิบัติคือ ตัวเลือกนี้ควรตั้งค่าเป็น **ไม่**
- ตัวเลือก **ต้องกรอกข้อมูลหมายเลขใบสำคัญ** ถูกลบออกแล้ว ขณะนี้ต้องใช้ใบสำคัญเมื่อรันกระบวนการปิดบัญชีสิ้นปี ในเวลานั้น หมายเลขใบสำคัญจะถูกป้อนด้วยตนเอง

ในหน้า **ปฏิทินทางการเงิน** :

- ปีบัญชีถัดไปต้องมีอยู่ก่อนที่จะรันการปิดบัญชีสิ้นปี ไม่เช่นนั้น คุณไม่สามารถสร้างยอดดุลต้นงวดในรอบระยะเวลาเปิดปีได้

ในหน้า **ปฏิทินบัญชีแยกประเภท**:

- ไม่จำเป็น: สามารถตั้งค่าแต่ละรอบระยะเวลาบัญชีสำหรับปีบัญชีที่กำลังจะถูกปิดเป็น **ระงับ** เพื่อป้องกันการป้อนธุรกรรมใหม่ได้ เมื่อมีการะบุการปรับปรุงรายการ สามารถสามารถเปิดรอบระยะเวลาที่ระงับอยู่อีกครั้งเพื่อปรับปรุงรายการได้ แม้จะมีการรันกระบวนการปิดบัญชีสิ้นปีแล้ว

บนหน้า **การตั้งค่าแม่แบบการปิดบัญชีสิ้นปี**:

- เมื่อเปิดคุณลักษณะ **การปรับปรุงสิ้นปีของบัญชีแยกประเภททั่วไป** กระบวนการตั้งค่าแม่แบบการปิดบัญชีสิ้นปีจะถูกแยกออกจากกระบวนการรันการปิดบัญชีสิ้นปี คุณสามารถกําหนดแม่แบบในหน้า **การตั้งค่าแม่แบบเมื่อปิดบัญชีสิ้นปี** (**บัญชีแยกประเภททั่วไป \> การตั้งค่าบัญชีแยกประเภท \> การตั้งค่าแม่แบบการปิดบัญชีสิ้นปี**) หรือสามารถเข้าถึงได้จากกระบวนการปิดบัญชีสิ้นปี

## <a name="define-year-end-close-templates"></a>กำหนดเทมเพลตการปิดบัญชีสิ้นปี

หลังจากที่ตั้งค่าคอนฟิกเสร็จสิ้น สามารถรันกระบวนการปิดบัญชีสิ้นปีได้ ในหน้า **การตั้งค่าแม่แบบการปิดบัญชีสิ้นปี** คุณสามารถกำหนดแม่แบบสำหรับกลุ่มของนิติบุคคลที่จะให้กระบวนการปิดบัญชีสิ้นปีรันได้ เทมเพลตจะถูกนำมาใช้ใหม่เมื่อมีการปิดบัญชีสิ้นปี แต่สามารถปรับเปลี่ยนได้ถ้าองค์กรของคุณมีการเปลี่ยนแปลง

ขั้นแรก ตั้งค่าฟิลด์ **ชื่อกลุ่ม** สำหรับแม่แบบและเลือกปฏิทินทางการเงิน ชื่อกลุ่มควรบ่งชี้ถึงกลุ่มของนิติบุคคลที่รวมอยู่ เมื่อคุณกําหนดกลุ่มของนิติบุคคล โปรดอย่าลืมว่านิติบุคคลสามารถรวมอยู่ในกลุ่มเดียวกันได้เฉพาะเมื่อมีการเลือกปฏิทินทางการเงินเดียวกันไว้เท่านั้น ตัวอย่างเช่น แม่แบบสามารถตั้งค่าโดยยึดตามภูมิศาสตร์ และกลุ่มที่แยกต่างหากสามารถสร้างสำหรับนิติบุคคลอเมริกาเหนือ นิติบุคคลยุโรป นิติบุคคลตะวันออกกลาง และแอฟริกา (EMEA) และนิติบุคคลเอเชียแปซิฟิก (APAC)

ถัดไป สามารถเพิ่มนิติบุคคลลงในเทมเพลต สามารถเพิ่มนิติบุคคลได้โดยการเลือกลำดับชั้นขององค์กรหรือโดยการเลือกนิติบุคคล ถ้ามีการเลือกลำดับชั้นขององค์กร เฉพาะนิติบุคคลภายในลำดับชั้นที่ใช้ปฏิทินทางการเงินที่เลือกจะถูกเพิ่มลงในเทมเพลต ถ้าคุณใช้นิติบุคคลเพื่อเพิ่มไปยังเทมเพลต คุณสามารถเพิ่มเฉพาะนิติบุคคลกับปฏิทินการเงินเดียวกัน จำเป็นต้องใช้ปฏิทินทางการเงินเดียวกันเนื่องจากการปิดบัญชีสิ้นปีถูกรันโดยการเลือกปีบัญชี ซึ่งอาจแตกต่างกันในแต่ละปฏิทิน

หลังจากที่เพิ่มนิติบุคคลแล้ว ให้กำหนดบัญชีหลักกำไรสะสมสำหรับแต่ละนิติบุคคล

สามารถใช้แท็บ **มิติทางการเงิน** เพื่อกำหนดมิติทางการเงินที่จะใช้ในธุรกรรมยอดยกมา หมายเหตุว่าการตั้งค่าบนแท็บนี้ใช้เฉพาะกับนิติบุคคลที่เลือกในกริด **นิติบุคคล** คุณต้องทำซ้ำการตั้งค่านี้สำหรับแต่ละนิติบุคคลในกริด

ตัวเลือก **ถ่ายโอนมิติธุรกรรมงบดุล** สามารถใช้เพื่อกำหนดว่าควรรักษามิติทางการเงินในธุรกรรมที่ลงรายการบัญชีไปยังบัญชีงบดุลในธุรกรรมยอดยกมาหรือไม่ แนวทางที่พึงปฏิบัติคือ ตัวเลือกนี้ควรตั้งค่าเป็น **ใช่** การตั้งค่าของมิติงบดุลจะไม่มีผลกระทบต่อยอดดุลที่มีอยู่ในบัญชีแยกประเภทกําไรสะสม ยอดดุลเหล่านั้นจะถูกกําหนดโดยมิติกําไรขาดทุนที่กําหนดในส่วนถัดไป ตัวอย่างเช่น ปีบัญชี 2019 เป็นปีแรกที่ปิด และมีการใช้ตัวเลือก **ปิดทั้งหมด** เพื่อเลือกมิติ **แผนก** และ **ศูนย์ต้นทุน** เพื่อการปิดบัญชี ในกรณีนี้ บัญชีกําไรสะสมที่แยกต่างหากจะถูกสร้างขึ้นมาให้กับแต่ละชุดของแผนกและศูนย์ต้นทุน เมื่อรันการปิดบัญชีสิ้นปีของปี 2020 กําไรสะสมจากปีก่อนหน้าจะยังคงเหมือนกับที่ลงรายการบัญชีไว้ แม้ว่า **มิติงบดุลการโอนย้าย** จะถูกตั้งค่าเป็น **ไม่** ยอดดุลที่ลงรายการบัญชีที่กําไรสะสมจากการปิดบัญชีสิ้นปีก่อนหน้าจะไม่มีการเปลี่ยนแปลง

ส่วน **ถ่ายโอนมิติกำไรขาดทุน** สามารถใช้เพื่อกำหนดว่ามิติทางการเงินในธุรกรรมที่ลงรายการบัญชีกำไรและขาดทุนใดที่จะถูกโอนย้ายไปยังบัญชีหลักกำไรสะสม อันดับแรก ระบุมิติทางการเงินที่เกี่ยวข้องกับนิติบุคคลที่เลือก มิติทางการเงินเหล่านี้รวมถึงมิติทางการเงินใด ๆ ที่ลงรายการบัญชีกับในระหว่างปี แม้ว่ามิติทางการเงินนั้นไม่ใช่ส่วนหนึ่งของโครงสร้างทางบัญชีที่ใช้งานอยู่ ถัดไป กำหนดแต่ละมิติเป็น **ปิดรายการเดียว** หรือ **ปิดทั้งหมด** ตัวเลือกเริ่มต้นคือ **ปิดทั้งหมด** ตัวเลือกนี้รักษาค่าของมิติทางการเงินเดิมจากธุรกรรมที่ลงรายการบัญชีแล้ว และใช้สำหรับการสร้างยอดดุลยกมาสำหรับบัญชีกำไรสะสม ระบบจะสร้างยอดดุลต้นงวดกำไรสะสมแยกต่างหากสำหรับแต่ละชุดเฉพาะของค่ามิติทางการเงิน ถ้ามีการเลือก **ปิดรายการเดียว** ธุรกรรมทั้งหมดที่ลงรายการบัญชีที่มีมิติทางการเงินจะถูกสรุปไปยังยอดดุลต้นงวดกำไรสะสมสำหรับค่ามิติที่ป้อนในฟิลด์ที่ปรากฏหลังจาก **ปิดรายการเดียว** ตัวอย่างเช่น ธุรกรรมทั้งหมดสำหรับปีบัญชีถูกลงรายการบัญชีกับโครงสร้างทางบัญชี **บัญชีหลัก - แผนก** สำหรับมิติทางการเงินของ **แผนก** บนแม่แบบ **ปิดรายการเดียว** จะถูกเลือก และ **100** คือค่ามิติที่ป้อนไว้ ถ้ารายรับรวมของธุรกรรมทั้งหมดที่ลงรายการบัญชีไปยังแผนก 200, 300 และ 400 เป็น $100,000 ยอดดุลยกมาหนึ่งรายการจะถูกสร้างขึ้นสำหรับ **กำไรสะสม - 100** ถ้าคุณเลือก **ปิดรายการเดียว** แต่ปล่อยให้ค่ามิติทางการเงินว่าง ธุรกรรมทั้งหมดจะถูกลงรายการบัญชีเป็นกำไรสะสม และค่ามิติจะเว้นว่างไว้

## <a name="run-the-year-end-close-process"></a>รันกระบวนการปิดบัญชีสิ้นปี

เมื่อสร้างแม่แบบการปิดบัญชีสิ้นปีแล้ว คุณสามารถเริ่มต้นกระบวนการปิดบัญชีสิ้นปีในหน้า **ปิดบัญชีสิ้นปี** ได้ (**บัญชีแยกประเภททั่วไป \> การปิดรอบระยะเวลา \> การปิดบัญชีสิ้นปี**) ก่อนที่คุณจะรันการปิดบัญชีสิ้นปี คุณสามารถเพิ่มแม่แบบการปิดบัญชีสิ้นปีใหม่ หรือแก้ไขแม่แบบที่มีอยู่โดยเลือก **การตั้งค่าแม่แบบการปิดบัญชีสิ้นปี** เพื่อเปิดหน้าการตั้งค่าของแม่แบบ

เลือกแม่แบบการปิดบัญชีสิ้นปี แล้วในบานหน้าต่างการดำเนินการ ให้เลือก **รันการปิดบัญชีสิ้นปี** เลือกนิติบุคคลทั้งหมดหรือชุดย่อยจากแม่แบบที่คุณกำลังเรียกใช้เพื่อดำเนินการปิดบัญชีสิ้นปี หากคุณกำลังเรียกใช้การปิดบัญชีสิ้นปีเป็นครั้งแรกในปีบัญชี คุณอาจมีแนวโน้มที่จะเลือกนิติบุคคลทั้งหมด เพื่อสร้างยอดดุลต้นงวดสำหรับทั้งหมด ถ้าคุณเพิ่งรันการปิดบัญชีสิ้นปีอีกครั้ง คุณอาจต้องการรันกระบวนการอีกครั้งสำหรับเฉพาะนิติบุคคลที่มีการลงรายการบัญชีการปรับปรุงรายการ

ถัดไป เลือกปีบัญชีเพื่อรันเทียบกับกระบวนการปิดบัญชีสิ้นปี ถ้ามีรอบระยะเวลาการปิดบัญชีมากกว่าหนึ่งรอบในรอบระยะเวลาสุดท้ายของปีบัญชี ฟิลด์ **ชื่อรอบระยะเวลา** จะพร้อมใช้งาน จากนั้น คุณสามารถเลือกรอบระยะเวลาการปิดบัญชีที่จะใช้ลงรายการบัญชีธุรกรรมปิดบัญชี ถ้ามีการกําหนดการตั้งค่าเพื่อสร้างธุรกรรมปิดปี

จากนั้น ให้ป้อนหมายเลขใบสำคัญ ระบบจะใช้หมายเลขใบสำคัญเดียวกันสำหรับนิติบุคคลทั้งหมดที่คุณเลือกสำหรับกระบวนการปิดบัญชีสิ้นปี หมายเลขใบสำคัญไม่ได้ถูกสร้างขึ้นโดยใช้ลำดับหมายเลข

ตามค่าเริ่มต้น กระบวนการปิดบัญชีสิ้นปีรันในโหมดชุดงาน ดังนั้น หลังจากที่คุณเริ่มต้นกิจกรรมแล้ว คุณสามารถกลับไปยังกิจกรรมอื่นๆ ได้

เนื่องจากโครงสร้างทางบัญชีสามารถเปลี่ยนแปลงได้ตลอดปีบัญชี คุณไม่สามารถระบุโครงสร้างทางบัญชีที่เกี่ยวข้องได้เสมอ ดังนั้น กระบวนการปิดบัญชีสิ้นปีไม่ยึดติดกับโครงสร้างทางบัญชี เมื่อระบบสร้างธุรกรรมยอดยกมา ยอดดุลจะถูกเลื่อนออกไปพร้อมกับมิติทางการเงินตามที่กำหนดไว้ในเทมเพลตการปิดบัญชีสิ้นปี รายการยอดดุลต้นงวดอาจไม่รวมถึงมิติทางการเงินอีกต่อไปในชุดโครงสร้างบัญชีปัจจุบันและชุดเซ็กเมนต์ที่ไม่ถูกต้องในโครงสร้างทางบัญชีปัจจุบันอีกต่อไป ถ้าองค์กรของคุณต้องการแยกมิติทางการเงินสำหรับยอดดุลกำไรสะสมออก ให้กำหนดมิติทางการเงินเป็น **ปิดรายการเดียว** และปล่อยให้ค่ามิติว่างไว้

หลังจากกระบวนการเสร็จสิ้นแล้ว เรกคอร์ดจะถูกสร้างขึ้นเพื่อนิติบุคคลแต่ละชุดและปีบัญชี คุณจะเห็นเฉพาะเรกคอร์ดสำหรับนิติบุคคลที่คุณมีสิทธิ์การเข้าถึง แต่ละเรกคอร์ดจะรวมวันที่และเวลาของระบบเมื่อรันกระบวนการ และลิงค์โดยตรงไปที่ใบสำคัญที่สร้างขึ้นมาเพื่อการปิดบัญชีสิ้นปี

[![เรกคอร์ดที่สร้างบนแท็บด่วน ประวัติการปิดบัญชีสิ้นปีของหน้าการปิดบัญชีสิ้นปี](./media/run-yr-end-close.png)](./media/run-yr-end-close.png)

ถ้าคุณรีรันการปิดบัญชีสิ้นปี คุณจะเห็นหนึ่งเรกคอร์ดหรือหลายเรกคอร์ดต่อชุดของนิติบุคคลและปีบัญชีแต่ละชุด ทั้งนี้ขึ้นอยู่กับการตั้งค่าของตัวเลือก **ลบรายงานบัญชีสิ้นปีปัจจุบันเมื่อปิดบัญชีปี** ในหน้า **พารามิเตอร์บัญชีแยกประเภททั่วไป**:

- ถ้ามีการตั้งค่าตัวเลือกเป็น **ใช่** ใบสำคัญสำหรับรายการปิดบัญชีสิ้นปีก่อนหน้าจะถูกลบ เรกคอร์ดถูกเลือกเป็น **กลับรายการ** และลงเวลาด้วยวันที่และเวลาที่กลับรายการ นอกจากนี้ ลิงค์ไปที่หมายเลขใบสำคัญจะถูกลบออกด้วย เมื่อการปิดบัญชีสิ้นปีเสร็จสิ้นแล้ว จะมีการสร้างเรกคอร์ดใหม่สำหรับใบสำคัญใหม่ที่สร้าง
- ถ้าตัวเลือกมีการตั้งค่าเป็น **ไม่** เรกคอร์ดของการปิดบัญชีสิ้นปีก่อนหน้าจะยังคงเหลืออยู่ พร้อมกับลิงค์ไปที่ใบสำคัญ ในแต่ละครั้งที่การปิดบัญชีสิ้นปีรีรัน จะมีการสร้างเรกคอร์ดใหม่ พร้อมด้วยลิงค์ไปที่ใบแสดงใบสำคัญใหม่

## <a name="reverse-the-year-end-close-process"></a>ส่งกลับกระบวนการปิดบัญชีสิ้นปี

ในหน้า **การปิดบัญชีสิ้นปี** คุณสามารถกลับรายการการปิดบัญชีสิ้นปีได้ เลือกเรกคอร์ดสำหรับชุดของนิติบุคคลและปีบัญชีที่ต้องกลับรายการ แล้วเลือก **กลับรายการการปิดบัญชีสิ้นปี** กระบวนการกลับรายการจะลบใบสำคัญเปิดและปิดบัญชีทั้งหมดที่สร้างขึ้นแล้วของปีบัญชี เรกคอร์ดถูกเลือกเป็น **กลับรายการ** และลงเวลาด้วยวันที่และเวลาที่กลับรายการ นอกจากนี้ ลิงค์ไปที่หมายเลขใบสำคัญจะถูกลบออกด้วย เช่นเดียวกับกระบวนการปิดบัญชีสิ้นปี การกลับรายการรันในโหมดชุดงาน

กล่องกาเครื่องหมาย **แสดงรายการที่กลับรายการ** ซึ่งพร้อมใช้งานเหนือกริด ช่วยให้คุณสามารถซ่อนหรือแสดงเรกคอร์ดของกระบวนการปิดบัญชีสิ้นปีที่กลับรายการ หลังจากที่คุณรัน **กลับรายการการปิดบัญชีสิ้นปี** คุณอาจต้องเลือกกล่องกาเครื่องหมาย **แสดงรายการที่กลับรายการ** เพื่อดูเรกคอร์ด คุณสามารถตั้งค่าตัวกรองข้อมูลเพิ่มเติมเพื่อดูข้อมูลอื่น

[![การใช้กล่องกาเครื่องหมาย แสดงรายการที่กลับรายการ เพื่อดูเรกคอร์ดของกระบวนการปิดบัญชีสิ้นปีที่กลับรายการในหน้าการปิดบัญชีสิ้นปี](./media/rvrs-yr-end-close.png)](./media/rvrs-yr-end-close.png)

สำหรับข้อมูลเพิ่มเติม โปรดดู [ปิดบัญชีแยกประเภททั่วไปรอบระยะเวลาเมื่อสิ้นสุด](close-general-ledger-at-period-end.md) และ [ปิดปีบัญชี](tasks/close-fiscal-year.md)

[!INCLUDE[footer-include](../../includes/footer-banner.md)]
