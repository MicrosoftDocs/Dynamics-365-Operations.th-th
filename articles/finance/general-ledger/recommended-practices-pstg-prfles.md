---
title: แนวทางปฏิบัติที่แนะนำสำหรับโพรไฟล์การลงรายการบัญชี
description: หัวข้อนี้อธิบายแนวทางปฏิบัติที่แนะนำสำหรับการตั้งค่าคอนฟิกโพรไฟล์การลงรายการบัญชี
author: rachel-profitt
ms.date: 12/03/2021
ms.topic: article
ms.prod: ''
ms.technology: ''
ms.search.form: LedgerSystemSetup, CustPosting, VendPosting, InventPosting, AssetPosting, ProjPosting, AssetLeasePostingAccounts, ProjCategory, ITMCostTypeTable, ProdGroup, WrkCtrTable, WrkCtrResourceGroup, MainAccount, SysDatabaseLogSetup, CustGroup, VendGroup, InventItemGroup
audience: Application User
ms.reviewer: twheeloc
ms.custom: ''
ms.assetid: c64eed1d-df17-448e-8bb6-d94d63b14607
ms.search.region: Global
ms.author: kweekley
ms.search.validFrom: 2022-01-03
ms.dyn365.ops.version: AX 7.0.0
ms.openlocfilehash: 211dc42b80089eb1f59a435f09d6e9d9f956736b
ms.sourcegitcommit: 5d1772bdeb21a9bec6dc49e64550aaf34127a4e2
ms.translationtype: HT
ms.contentlocale: th-TH
ms.lasthandoff: 05/10/2022
ms.locfileid: "8734288"
---
# <a name="recommended-practices-for-posting-profiles"></a>แนวทางปฏิบัติที่แนะนำสำหรับโพรไฟล์การลงรายการบัญชี

มีแนวทางปฏิบัติที่แนะนำหลายอย่างที่คุณควรปฏิบัติตามเมื่อคุณตั้งค่าคอนฟิกโพรไฟล์การลงรายการบัญชีในระบบ หัวข้อนี้อธิบายสถานการณ์ต่างๆ และแนวทางปฏิบัติที่แนะนำที่สอดคล้องกัน

## <a name="setting-the-do-not-allow-manual-entry-flag"></a>การตั้งค่าแฟล็กไม่อนุญาตให้มีการป้อนข้อมูลด้วยตนเอง

บนหน้า **บัญชีหลัก** ควรเลือกกล่องกาเครื่องหมาย **ไม่อนุญาตให้มีการป้อนข้อมูลด้วยตนเอง** กับบัญชีหลักใดๆ ที่ใช้กับโพรไฟล์การลงรายการบัญชี การตั้งค่านี้จะป้องกันผู้ใช้ไม่ให้ลงรายการบัญชีรายการสมุดรายวันด้วยตนเองในบัญชีหลัก จึงช่วยให้มั่นใจว่าบัญชีแยกประเภทย่อยจะคงยอดดุลกับบัญชีแยกประเภททั่วไปและช่วยให้กระบวนการกระทบยอดง่ายขึ้น

ถ้าต้องมีการปรับปรุงในบัญชีที่ควบคุมโดยระบบและลงรายการบัญชีโดยอัตโนมัติ คุณสามารถใช้วิธีการใดวิธีการหนึ่งดังต่อไปนี้

- สร้างบัญชีหลักรองซึ่งสามารถลงรายการบัญชีการปรับปรุงได้ จากนั้นใช้บัญชียอดรวมหรือแถวพิเศษในรายงานทางการเงินของคุณเพื่อจัดกลุ่มและรวมบัญชีเข้าด้วยกัน
- กลับรายการธุรกรรมเดิมในบัญชีแยกประเภทย่อยที่เหมาะสม ทำการแก้ไขใดๆ ที่จำเป็น แล้วลงรายการบัญชีธุรกรรมอีกครั้งโดยใช้บัญชีแยกประเภทย่อยเดียวกัน

## <a name="changing-posting-profiles-after-transactions-exist"></a>มีการเปลี่ยนโพรไฟล์การลงรายการบัญชีหลังจากมีธุรกรรมอยู่

ถ้าคุณเปลี่ยนโพรไฟล์การลงรายการบัญชีหลังจากมีธุรกรรมอยู่ การกระทบยอดจะล้มเหลว และบัญชีแยกประเภทย่อยและบัญชีแยกประเภทของคุณจะไม่สมดุลกัน โดยทั่วไป ขอแนะนำให้คุณ **อย่า** เปลี่ยนโพรไฟล์การลงรายการบัญชีหลังจากมีธุรกรรมอยู่

หากต้องมีการเปลี่ยนแปลง ให้ใช้แนวทางต่อไปนี้เพื่อช่วยให้มั่นใจถึงความสมบูรณ์ของระบบ

- ทำการเปลี่ยนแปลงในระหว่างรอบระยะเวลาที่ปิด
- ทำการเปลี่ยนแปลงเมื่อไม่มีธุรกรรมอื่นเกิดขึ้นในระบบ
- ตรวจสอบความถูกต้องของบัญชีแยกประเภทและกระทบยอดบัญชีแยกประเภทกับบัญชีแยกประเภทย่อยก่อนและหลังจากเปลี่ยนแปลง
- ไม่มีการอัปเดตธุรกรรมที่ลงรายการบัญชี ถ้าคุณเปลี่ยนโพรไฟล์การลงรายการบัญชี พิจารณาอย่างรอบคอบว่าการปรับปรุงรายการใดที่ต้องใช้ในการเปลี่ยนแปลงของคุณ
- ถ้าคุณจะเปลี่ยนโพรไฟล์การลงรายการบัญชีสินค้าคงคลัง ให้พิจารณาว่าการเปลี่ยนแปลงจะส่งผลกระทบต่อปริมาณสินค้าคงคลังคงเหลือและยอดดุลบัญชีแยกประเภทของคุณอย่างไร การเปลี่ยนแปลงบางอย่างอาจต้องการให้คุณดึงสินค้าคงคลังเป็น 0 (ศูนย์) ปิดบัญชีสินค้าคงคลัง แล้วจึงเปลี่ยนสินค้าคงคลังกลับเข้าหลังการเปลี่ยนแปลง
- ทดสอบการเปลี่ยนแปลงของคุณในสภาพแวดล้อมที่ไม่ใช่สำหรับการทำงานจริงเสมอ ก่อนที่คุณจะสามารถทำงานจริงได้

## <a name="using-database-logging-to-audit-changes-to-posting-profiles"></a>การใช้การลงบันทึกฐานข้อมูลเพื่อตรวจสอบการเปลี่ยนแปลงกับโพรไฟล์การลงรายการบัญชี

พิจารณาการตั้งค่าการบันทึกฐานข้อมูลของโพรไฟล์การลงรายการบัญชีและตารางพารามิเตอร์แต่ละตารางที่ควบคุมการลงรายการบัญชี จากนั้นถ้าพารามิเตอร์หรือโพรไฟล์มีการเปลี่ยนแปลง คุณจะมีเรกคอร์ดการตรวจสอบทั้งหมดของค่าที่เปลี่ยนแปลง ผู้ที่เปลี่ยนแปลง เวลาที่เปลี่ยนแปลง และค่าก่อนหน้านี้คืออะไร ข้อมูลนี้อาจสำคัญในระหว่างกระบวนการกระทบยอดของคุณ และผู้ตรวจสอบบัญชีของคุณอาจต้องการเอกสารสนับสนุน

สำหรับข้อมูลเพิ่มเติมให้ ดูที่ [ตั้งค่าคอนฟิกการบันทึกลงฐานข้อมูล](../../fin-ops-core/dev-itpro/sysadmin/configure-manage-database-log.md)

ใช้ตารางต่อไปนี้เป็นข้อมูลอ้างอิงของชื่อตารางทั่วไปที่เกี่ยวข้องกับโพรไฟล์การลงรายการบัญชีและพารามิเตอร์การลงรายการบัญชีที่เกี่ยวข้อง

| ชื่อหน้า | พาธนำทาง | ชื่อตาราง |
|-----------|-----------------|------------|
| พารามิเตอร์บัญชีเจ้าหนี้ | บัญชีเจ้าหนี้ &gt; การตั้งค่า &gt; พารามิเตอร์บัญชีเจ้าหนี้ | VendParm |
| โพรไฟล์การลงรายการบัญชีของผู้จัดจำหน่าย | บัญชีเจ้าหนี้ &gt; การตั้งค่า &gt; โพรไฟล์การลงรายการบัญชีของผู้จัดจำหน่าย | VendPosting |
| รหัสค่าธรรมเนียม | บัญชีเจ้าหนี้ &gt; การตั้งค่าค่าธรรมเนียม &gt; รหัสค่าธรรมเนียมหรือบัญชีลูกหนี้ &gt; การตั้งค่าค่าธรรมเนียม &gt; รหัสค่าธรรมเนียม | MarkupTable |
| วิธีการชำระเงิน | ไปที่บัญชีเจ้าหนี้ &gt; การตั้งค่าการชำระเงิน &gt; วิธีการชำระเงิน | VendPaymMode |
| ส่วนลดเงินสด | บัญชีเจ้าหนี้ &gt; การตั้งค่าการชำระเงิน &gt; ส่วนลดเงินสดหรือการตั้งค่าการชําระเงินของบัญชีลูกหนี้ &gt; การตั้งค่าการชำระเงิน &gt; ส่วนลดเงินสด | CashDisc |
| ค่าธรรมเนียมการชำระเงิน (ผู้จัดจำหน่าย) | บัญชีเจ้าหนี้ &gt; การตั้งค่าการชำระเงิน &gt; ค่าธรรมเนียมการชำระเงิน | VendPaymFee |
| พารามิเตอร์บัญชีลูกหนี้ | บัญชีลูกหนี้ &gt; การตั้งค่า &gt; พารามิเตอร์บัญชีลูกหนี้ | CustParm |
| โพรไฟล์การลงรายการบัญชีลูกค้า | บัญชีลูกหนี้ &gt; การตั้งค่า &gt; โพรไฟล์การลงรายการบัญชีของลูกค้า | CustPosting |
| วิธีการชำระเงิน | บัญชีลูกหนี้ &gt; การตั้งค่าการชำระเงิน &gt; วิธีการชำระเงิน | CustPaymMode |
| ค่าธรรมเนียมการชำระเงิน (ลูกค้า) | บัญชีลูกหนี้ &gt; การตั้งค่าการชำระเงิน &gt; วิธีการชำระเงิน | CustPaymFee |
| พารามิเตอร์การเช่าสินทรัพย์ | การเช่าสินทรัพย์ &gt; การตั้งค่า &gt; พารามิเตอร์การเช่าสินทรัพย์ | AssetLeasePostingAccounts<br>AssetLeaseJournalParameters<br>AssetLeaseExecutoryCostPostingAccounts |
| บัญชีธนาคาร | การจัดการเงินสดและธนาคาร &gt; บัญชีธนาคาร &gt; บัญชีธนาคาร | BankAccountsTable |
| ชนิดธุรกรรมธนาคาร | การจัดการเงินสดและธนาคาร &gt; การตั้งค่า &gt; ชนิดของธุรกรรมธนาคาร | BankTransType |
| กฎการตัดออก | การรวมบัญชี &gt; การตั้งค่า &gt; กฎการตัดออก | LedgerEliminationRule<br>LedgerEliminationRuleLines |
| ประเภทค่าใช้จ่าย | การจัดการค่าใช้จ่าย &gt; การตั้งค่า &gt; ทั่วไป &gt; ประเภทค่าใช้จ่าย | ProjCategories |
| พารามิเตอร์สินทรัพย์ถาวร | สินทรัพย์ถาวร &gt; การตั้งค่า &gt; พารามิเตอร์สินทรัพย์ถาวร | AssetParameters |
| โพรไฟล์การลงรายการบัญชีสินทรัพย์ถาวร | สินทรัพย์ถาวร &gt; การติดตั้ง &gt; โพรไฟล์การลงรายการบัญชีสินทรัพย์ถาวร | AssetLedgerAccounts<br>AssetDisposalParameters |
| บัญชีการประเมินค่าใหม่ตามสกุลเงิน | บัญชีแยกประเภททั่วไป &gt; สกุลเงิน &gt; บัญชีการประเมินค่าใหม่ตามสกุลเงิน | CurrencyLedgerGainLossAccount |
| บัญชีสำหรับธุรกรรมอัตโนมัติ | บัญชีแยกประเภททั่วไป &gt; การตั้งค่าการลงรายการบัญชี &gt; บัญชีสำหรับธุรกรรมอัตโนมัติ | LedgerSystemAccounts |
| การจัดทำบัญชีระหว่างบริษัท | บัญชีแยกประเภททั่วไป &gt; การตั้งค่าการลงรายการบัญชี &gt; บัญชีระหว่างบริษัท | LedgerIntercompany |
| ข้อกำหนดการลงรายการบัญชีธุรกรรม | บัญชีแยกประเภททั่วไป &gt; การตั้งค่าการลงรายการบัญชี &gt; ข้อกำหนดการลงรายการบัญชีธุรกรรม | JournalizingDefinitionTrans |
| ข้อกำหนดการลงรายการบัญชี | บัญชีแยกประเภททั่วไป &gt; การตั้งค่าการลงรายการบัญชี &gt; ข้อกำหนดการลงรายการบัญชี | JournalizingDefintion |
| การลงรายการบัญชี (สินค้าคงคลัง) | การจัดการสินค้างคงคลัง &gt; การตั้งค่า &gt; การลงรายการบัญชี &gt; การลงรายการบัญชี | InventPosting |
| รหัสชนิดต้นทุน | ต้นทุนแฝง &gt; การตั้งค่าการคิดต้นทุน &gt; รหัสชนิดต้นทุน | ITMCostTypeTable |
| ทรัพยากร | การควบคุมการผลิต &gt; การตั้งค่า &gt; ทรัพยากร &gt; ทรัพยากร | WrkCtrTable |
| กลุ่มทรัพยากร | การควบคุมการผลิต &gt; การตั้งค่า &gt; ทรัพยากร &gt; กลุ่มทรัพยากร | WrkCtrResourceGroup |
| กลุ่มการผลิต | การควบคุมการผลิต &gt; การตั้งค่า &gt; การผลิต &gt; กลุ่มการผลิต | ProdGroup |
| ประเภทต้นทุน | การควบคุมการผลิต &gt; การตั้งค่า &gt; กระบวนการผลิต &gt; ประเภทต้นทุน | ProjCategory |
| กลุ่มโครงการ | การจัดการโครงการและการบัญชี &gt; การตั้งค่า &gt; การลงรายการบัญชี &gt; กลุ่มโครงการ | ProjGroup |
| การตั้งค่าการลงรายการบัญชีแยกประเภท (โครงการ) | การจัดการโครงการและการบัญชี &gt; การตั้งค่า &gt; การลงรายการบัญชี &gt; การตั้งค่าการลงรายการบัญชีแยกประเภท | ProjPosting |
| บัญชีตรงข้ามเริ่มต้นสำหรับค่าใช้จ่าย | การจัดการโครงการและการบัญชี &gt; การตั้งค่า &gt; การลงรายการบัญชี &gt; บัญชีตรงข้ามเริ่มต้นสำหรับค่าใช้จ่าย | ProjDefaultOffsetSetup |
| โพรไฟล์การลงรายการบัญชีการจัดการเงินคืน | การจัดการเงินคืน &gt; การตั้งค่าการลงรายการบัญชีการจัดการเงินคืน &gt; โพรไฟล์การลงรายการบัญชีการจัดการเงินคืน | TAMRebatePosting |
| กลุ่มการลงรายการบัญชีแยกประเภท (ภาษี) | ภาษี &gt; การตั้งค่า &gt; ภาษีขาย &gt; กลุ่มการลงรายการบัญชีแยกประเภท | TaxAccountGroup |

## <a name="changing-groups-after-transactions-exist"></a>การเปลี่ยนกลุ่มหลังจากมีธุรกรรมอยู่

ใช้ความระมัดระวังเมื่อคุณเปลี่ยนกลุ่มในข้อมูลหลัก ถ้าคุณใช้กลุ่มเพื่อกําหนดโพรไฟล์การลงรายการบัญชีของคุณ การเปลี่ยนแปลงใดๆ ที่กลุ่มในเรกคอร์ดหลักอาจมีผลกระทบในทางลบต่อความสามารถในการกระทบยอดบัญชีแยกประเภทกับบัญชีแยกประเภทย่อย ตัวอย่างเช่น คุณสามารถตั้งค่าคอนฟิกโพรไฟล์การลงรายการบัญชีสินค้าคงคลังของรายได้ตามใบสั่งขาย เพื่อให้มีการใช้บัญชีรายได้อื่นกับกลุ่มสินค้าแต่ละกลุ่ม ถ้าคุณเปลี่ยนกลุ่มสินค้าที่กำหนดให้กับสินค้าหลังจากมีธุรกรรม จะมีการลงรายการบัญชีรายได้ในธุรกรรมใหม่ในบัญชีที่อัปเดต อย่างไรก็ตาม รายได้ใดๆ ที่ลงรายการบัญชีไว้ก่อนที่การเปลี่ยนแปลงจะยังคงอยู่ในบัญชีเดิม

## <a name="testing-posting-profiles"></a>การทดสอบโพรไฟล์การลงรายการบัญชี

ก่อนการใช้งานจริงและหลังจากที่คุณได้เปลี่ยนแปลงหรือเพิ่มข้อมูลในโพรไฟล์การลงรายการบัญชีหรือพารามิเตอร์ที่เกี่ยวข้องแล้ว คุณควรจะทดสอบแต่ละสถานการณ์ คุณควรทดสอบชนิดการลงรายการบัญชีแต่ละชนิดเป็นอย่างน้อย เพื่อตรวจสอบว่าการลงรายการบัญชีนั้นถูกต้อง อย่างไรก็ตาม วิธีที่แนะนำคือการทดสอบธุรกรรมและชุดรวมโพรไฟล์การลงรายการบัญชีแต่ละรายการ

ตัวอย่างเช่น คุณมีโพรไฟล์การลงรายการบัญชีลูกค้าสองโพรไฟล์ ซึ่งแต่ละโพรไฟล์มีสามเรกคอร์ดที่เฉพาะเจาะจงในกลุ่มลูกค้า ในกรณีนี้ คุณควรทดสอบธุรกรรมแต่ละชนิด

**โพรไฟล์การลงรายการบัญชี:**

- **GEN** – โพรไฟล์การลงรายการบัญชีทั่วไปที่มีหนึ่งกลุ่มสำหรับพนักงาน หนึ่งกลุ่มสำหรับลูกค้า และหนึ่งกลุ่มสำหรับระหว่างบริษัท แต่ละกลุ่มชี้ไปยังบัญชีการค้าของบัญชีลูกหนี้อื่น
- **PRE** – โพรไฟล์การลงรายการบัญชีการล่วงหน้าที่มีเรกคอร์ดหนึ่งเรกคอร์ดของการชำระเงินล่วงหน้าทั้งหมดที่ชี้ไปยังบัญชีการล่วงหน้าของลูกค้า

### <a name="testing-scenarios"></a>สถานการณ์การทดสอบ

- ใบแจ้งหนี้ข้อความอิสระของลูกค้าในกลุ่ม **พนักงาน** ที่ใช้โพรไฟล์การลงรายการบัญชี **GEN**
- ใบแจ้งหนี้ข้อความอิสระของลูกค้าในกลุ่ม **พนักงาน** ที่ใช้โพรไฟล์การลงรายการบัญชี **PRE**
- ใบแจ้งหนี้ใบสั่งขายของลูกค้าในกลุ่ม **พนักงาน** ที่ใช้โพรไฟล์การลงรายการบัญชี **GEN**
- ใบแจ้งหนี้ใบสั่งขายของลูกค้าในกลุ่ม **พนักงาน** ที่ใช้โพรไฟล์การลงรายการบัญชี **PRE**
- สมุดรายวันการชำระเงินของลูกค้าสำหรับลูกค้าในกลุ่ม **พนักงาน** ที่ใช้โพรไฟล์การลงรายการบัญชี **GEN**
- สมุดรายวันการชำระเงินของลูกค้าสำหรับลูกค้าในกลุ่ม **พนักงาน** ที่ใช้โพรไฟล์การลงรายการบัญชี **PRE**

สำหรับตัวอย่างก่อนหน้านี้ ให้ทําซ้ำสถานการณ์การทดสอบหนึ่งสถานการณ์ของกลุ่มลูกค้าแต่ละกลุ่ม และทําซ้ำสถานการณ์การทดสอบแต่ละกลุ่มของธุรกรรมแต่ละชนิดเพิ่มเติม (ตัวอย่างเช่น ใบแจ้งหนี้โครงการและการจัดการการบริการ)

## <a name="reconciling-the-ledger-to-the-subledger"></a>การกระทบยอดบัญชีแยกประเภทกับบัญชีแยกประเภทย่อย

ควรกระทบยอดบัญชีแยกประเภทกับบัญชีแยกประเภทย่อยทุกรอบระยะเวลา หลายโมดูลมีรายงานแบบสำเร็จรูปที่สามารถใช้เพื่อช่วยในการกระทบยอดนี้ อย่างไรก็ตาม คุณอาจต้องพัฒนารายงานแบบกำหนดเองหรือขยายความสามารถของรายงานที่มีอยู่เพื่อตอบสนองความต้องการในการรายงานของคุณ ทั้งนี้ขึ้นอยู่กับความต้องการเฉพาะที่ของคุณ

ขอแนะนำว่าคุณควรปิดรอบระยะเวลาจำลองและกระทบยอดบัญชีแยกประเภทย่อยแต่ละเครื่องของคุณกับบัญชีแยกประเภทก่อนเริ่มใช้งานจริง เราขอแนะนำว่าคุณควรจำลองการตัดยอดดุลที่ค้างอยู่และธุรกรรมที่ค้างอยู่ทั้งหมดก่อนคุณเริ่มใช้งานจริงครั้งแรก คุณควรเรียกใช้การกระทบยอดทั้งหมดเพื่อให้แน่ใจว่าการย้ายของยอดดุลและยอดธุรกรรมที่เปิดอยู่กับระบบเดิม และบัญชีแยกประเภทย่อยทั้งหมดจะสมดุลกับบัญชีแยกประเภทก่อนที่จะสร้างธุรกรรมใหม่ ในลักษณะเป็นส่วนหนึ่งของกระบวนการ
