---
title: การสอบถามข้อมูลการชำระบัญชีแยกประเภท
description: บทความนี้อธิบายหน้าต่างการสอบถามเกี่ยวกับการชําระบัญชีแยกประเภท
author: kweekley
ms.date: 12/15/2022
ms.topic: article
ms.prod: ''
ms.technology: ''
ms.search.form: LedgerClosingSheet
audience: Application User
ms.reviewer: twheeloc
ms.custom: 14091
ms.assetid: c64eed1d-df17-448e-8bb6-d94d63b14607
ms.search.region: Global
ms.author: kweekley
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 33ae49d9503c0a83bda7e0093ab6ef69fb4aef0a
ms.sourcegitcommit: 9f3a60a583da21382a14f32ce146fc9ce03f2a09
ms.translationtype: HT
ms.contentlocale: th-TH
ms.lasthandoff: 12/15/2022
ms.locfileid: "9853147"
---
# <a name="ledger-settlement-inquiry"></a>การสอบถามข้อมูลการชำระบัญชีแยกประเภท

[!include [banner](../includes/banner.md)]

บทความนี้จะอธิบายหน้าต่าง **การสอบถามการชําระบัญชีแยกประเภท** ซึ่งสามารถใช้เพื่อดูธุรกรรมบัญชีแยกประเภทที่ชําระแล้ว ยังไม่ได้ชําระ หรือทั้งธุรกรรมบัญชีแยกประเภทที่ชําระแล้วและยังไม่ได้ชําระ

## <a name="view-ledger-settlement-transactions"></a>ดูธุรกรรมการชำระตามบัญชีแยกประเภท
1.  ไปที่ **บัญชีแยกประเภททั่วไป > การสอบถามและการรายงาน > การสอบถามการชำระตามบัญชีแยกประเภท**
2.  ใช้ฟิลด์ **วันที่เริ่มต้น** และ **วันที่สิ้นสุด** หรือฟิลด์ **ช่วงวันที่** เพื่อระบุช่วงวันที่ เช่นเดียวกับงบทดลอง ช่วงวันที่ต้องอยู่ภายในปีบัญชีเดียว
3.  ในฟิลด์ **บัญชีหลัก** ให้เลือกบัญชีหลักหนึ่งบัญชีหรือมากกว่า เพื่อดูธุรกรรมบัญชีแยกประเภท รายการแบบหล่นลงจะแสดงเฉพาะบัญชีหลักที่ตั้งค่าไว้ของการชําระบัญชีแยกประเภทในหน้า **พารามิเตอร์บัญชีแยกประเภททั่วไป** เท่านั้น
4.  ใช้ฟิลด์ **เซ็ตมิติทางการเงิน** เพื่อแสดงมิติทางการเงินในกริด เนื่องจากต้องมีบัญชีหลัก ค่าฟิลด์ **บัญชีหลัก** จะแสดงเป็นคอลัมน์แรกเสมอ แม้ว่าคุณจะเลือกเซ็ตมิติทางการเงินที่ไม่ได้รวมบัญชีหลักไว้ด้วย
5.  ในฟิลด์ **สถานะ** เลือก:
-   **ทั้งหมด** เพื่อดูทั้งธุรกรรมที่จับคู่แล้วและยังไม่ได้จับคู่
-   **ไม่ได้จับคู่** เพื่อดูเฉพาะธุรกรรมที่ไม่ได้จับคู่เท่านั้น 
-   **จับคู่แล้ว** เพื่อดูเฉพาะธุรกรรมที่จับคู่แล้วเท่านั้น
6.  เลือก **แสดงธุรกรรม** ธุรกรรมบัญชีแยกประเภทจะปรากฏในกริด ตามเงื่อนไขที่คุณป้อนไว้ คุณสามารถส่งออกผลลัพธ์ของการสอบถามไปยัง Microsoft Excel เพื่อวิเคราะห์เพิ่มเติมได้ เลือกค้างไว้ (หรือคลิกขวา) ในกริด

### <a name="column-details"></a>รายละเอียดคอลัมน์
กริดในหน้า **การสอบถามการชําระบัญชีแยกประเภท** ประกอบด้วยคอลัมน์ต่อไปนี้:
-   **บัญชีหลัก** – ฟิลด์นี้เป็นฟิลด์ที่ต้องระบุและจะแสดงขึ้นเสมอ
-   **มิติทางการเงิน** – มิติทางการเงินจะแสดงขึ้นตามเซ็ตมิติทางการเงินที่เลือก
-   **วันที่ธุรกรรม** – วันที่ลงรายการบัญชีธุรกรรมบัญชีแยกประเภท
-   **วันที่ของธุรกรรมเดิม** – ถ้ามีการรันการปิดบัญชีสิ้นปีและมีการตั้งค่าการจับคู่บัญชีแยกประเภทเพื่อให้ยังคงรายละเอียดของบัญชีหลัก ธุรกรรมที่ยังไม่ได้ชําระจะถูกดึงมาจากรายละเอียดต่างๆ เป็นยอดดุลยกมา วันที่ลงรายการบัญชีเดิมของธุรกรรมบัญชีแยกประเภทจะรักษาอยู่ในฟิลด์ **วันที่ของธุรกรรมเดิม**
-   **อายุของธุรกรรม** – ค่าคือ 0 (ศูนย์) ของธุรกรรมที่จับคู่แล้วทั้งหมด สำหรับธุรกรรมที่ไม่ได้จับคู่ ค่าที่คำนวณเป็นตัวเลขของวันที่จากวันที่ธุรกรรมเดิมหรือวันที่ธุรกรรมที่รันการสอบถาม
ตัวอย่างเช่น ธุรกรรมบัญชีแยกประเภทมีวันที่ธุรกรรมเป็นวันที่ 1 มกราคม 2022 (1/1/2022) และวันที่ธุรกรรมเดิมวันที่ 30 ธันวาคม 2021 (12/30/2021) ถ้ารันการสอบถามในวันที่ 2 มกราคม 2022 (1/2/2022) ของปีบัญชี 2022 **ค่าอายุธุรกรรม** จะเป็น 4 ค่านี้จะคํานวณเป็นจํานวนวันระหว่างวันที่ธุรกรรมเดิม (12/30/2021) และ 1/2/2022

ถ้าไม่มีวันที่ธุรกรรมเดิม ระบบจะใช้วันที่ธุรกรรมแทน
-   **(ข้อมูลธุรกรรมอื่นๆ)** – คอลัมน์เพิ่มเติมแสดงข้อมูล เช่น หมายเลขใบขอซื้อ คำอธิบาย และยอดเงินเดบิตและเครดิตในสกุลเงินทั้งหมดสามสกุลเงิน (ธุรกรรม การลงบัญชี และการรายงาน)
-   **สถานะ** – ค่านี้เป็น **จับคู่แล้ว** หรือ **ยังไม่ได้จับคู่**
-   **รหัสการชําระเงิน** – รหัสที่กำหนดให้กับธุรกรรมที่ชําระแล้ว

[![หน้าการสอบถามการชำระตามบัญชีแยกประเภท](./media/Inquiry1.png)](./media/Inquiry1.png)

 
ผลรวมสามารถแสดงอยู่ภายใต้กริดได้
1.  เลือกจุดไข่ปลา (...) ทางด้านขวาของกริด แล้วเลือก **แสดงส่วนท้าย**
2.  เลือกค้างไว้ (หรือคลิกขวา) ในแต่ละคอลัมน์ยอดเงิน จากนั้นเลือก **จัดกลุ่มตามคอลัมน์นี้** เพื่อผลรวม จํานวนรวมจะแสดงอยู่ในส่วนท้าย หากมีการกรองข้อมูลการสอบถามเพื่อให้แสดงเฉพาะธุรกรรมที่ยังไม่ได้ยังไม่ได้ชำระเงินเท่านั้น คุณสามารถใช้ยอดรวมเพื่อกระทบยอดยอดเงินกับงบทดลองได้







