---
title: ภาพรวมของภาษีขาย
description: หัวข้อนี้แสดงภาพรวมของฟังก์ชันระบบภาษีขาย โดยอธิบายถึงองค์ประกอบของการตั้งค่าภาษีขายและการทำงานร่วมกัน
author: ShylaThompson
ms.date: 10/28/2019
ms.topic: article
ms.prod: ''
ms.technology: ''
ms.search.form: TaxAuthority, TaxPeriod, TaxTable
audience: Application User
ms.reviewer: roschlom
ms.custom: 13111
ms.assetid: fe5fdc7f-9834-49fb-a611-1dd9c289619d
ms.search.region: Global
ms.author: roschlom
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: c8dcb5c9860cb617612dade03b55b8bd4a0983b6
ms.sourcegitcommit: 0e8db169c3f90bd750826af76709ef5d621fd377
ms.translationtype: HT
ms.contentlocale: th-TH
ms.lasthandoff: 04/01/2021
ms.locfileid: "5826629"
---
# <a name="sales-tax-overview"></a>ภาพรวมของภาษีขาย

[!include [banner](../includes/banner.md)]

หัวข้อนี้แสดงภาพรวมของฟังก์ชันระบบภาษีขาย โดยอธิบายถึงองค์ประกอบของการตั้งค่าภาษีขายและการทำงานร่วมกัน

<a name="overview"></a>ภาพรวม
--------

กรอบงานภาษีขายสนับสนุนภาษีทางอ้อมหลายชนิด เช่น ภาษีขาย ภาษีมูลค่าเพิ่ม (VAT) ภาษีสินค้าและบริการ (GST) ค่าธรรมเนียมตามหน่วย และภาษีหัก ณ ที่จ่าย ภาษีเหล่านี้มีคำนวณ และจัดทำเอกสารระหว่างธุรกรรมการซื้อและการขาย ต้องรายงาน และชำระให้กับหน่วยจัดเก็บภาษีเป็นระยะ 

แผนภาพต่อไปนี้แสดงเอนทิตีของการตั้งค่าภาษี และวิธีที่เกี่ยวข้องกัน

[![แผนภาพแสดงภาพรวมของเอนทิตีการตั้งค่าภาษี](./media/taxoverview1-300x209.jpg)](./media/taxoverview1.jpg) 

สำหรับทุก ๆ ภาษีขายซึ่งบริษัทต้องพิจารณา ต้องกำหนดรหัสภาษีขาย รหัสภาษีขายจะจัดเก็บอัตราภาษีและกฎการคำนวณสำหรับภาษีขาย 

รหัสภาษีขายทั้งหมดต้องเชื่อมโยงกับรอบระยะเวลาการชำระภาษีขาย รอบระยะเวลาการจ่ายภาษีขายจะกำหนดช่วงระยะเวลาว่าภาษีขายใดต้องรายงาน และชำระให้กับหน่วยจัดเก็บภาษีขาย ระยะเวลาการชำระภาษีขายทั้งหมดต้องเชื่อมโยงกับหน่วยจัดเก็บภาษีขาย หน่วยงานจัดเก็บภาษีขายแสดงถึงเอนทิตี้ที่รับการรายงาน และรับชำระภาษีขาย นอกจากนี้ กำหนดโครงร่างสำหรับรายงานภาษีขาย หน่วยงานจัดเก็บภาษีขายอาจเกี่ยวข้องกับบัญชีผู้จัดจำหน่าย สำหรับข้อมูลเพิ่มเติม โปรดดู [ตั้งค่ารอบระยะเวลาการชำระภาษีขาย](tasks/set-up-sales-tax-settlement-periods.md)

รหัสภาษีขายทั้งหมดต้องเชื่อมโยงกับกลุ่มการลงรายการบัญชีแยกประเภทด้วย กลุ่มการลงรายการบัญชีแยกประเภทระบุบัญชีหลักที่จะลงรายการบัญชียอดเงินสำหรับรหัสภาษีขาย 

คุณยังสามารถกำหนดรหัสการรายงานภาษีขายเสริมได้ สามารถกำหนดรหัสภาษีขายสำหรับชนิดยอดเงินต่าง ๆ ที่ถูกคำนวณสำหรับรหัสภาษีขาย รายงาน **การชำระภาษีขายโดยเรียงตามรหัส** แสดงยอดรวมสำหรับแต่ละรหัสการรายงานภาษีขายในรอบระยะเวลาการจ่ายภาษีขายและช่วงเวลาที่ระบุ 

ทุกธุรกรรมท่ต้องคำนวณภาษีขายและลงรายการ ต้องมีกลุ่มภาษีขายและกลุ่มภาษีขายตามประเภทสินค้า กลุ่มภาษีขายเกี่ยวข้องกับฝ่าย (ตัวอย่างเช่น ลูกค้าหรือผู้จัดจำหน่าย) ของธุรกรรม ในขณะที่กลุ่มภาษีขายตามประเภทสินค้าเกี่ยวข้องกับทรัพยากร (ตัวอย่างเช่น สินค้าหรือประเภทการจัดซื้อ) ของธุรกรรม กลุ่มภาษีประกอบด้วยรายการรหัสภาษี รหัสภาษีขายที่รวมอยู่ในทั้งกลุ่มภาษีขายและกลุ่มภาษีขายตามประเภทสินค้าสำหรับธุรกรรม คือรหัสภาษีที่ใช้กับธุรกรรมนั้น 

ตารางต่อไปนี้อธิบายถึงเอนทิตีและลำดับสำหรับการตั้งค่าภาษี

| กิจกรรมการตั้งค่า                                                  | จำเป็น/ไม่จำเป็น และคำอธิบาย                                                                                                                                                                                                                                                                                         |
|-----------------------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| สร้างบัญชีหลัก                                           | ต้องระบุ ก่อนที่คุณจะตั้งค่าฟังก์ชันภาษีขายได้ ต้องสร้างบัญชีหลักที่บริษัทใช้ในการชำระและบันทึกภาษีเสียก่อน                                                                                                                                                                             |
| การตั้งค่ากลุ่มการลงรายการบัญชีแยกประเภทสำหรับภาษีขาย                     | ต้องระบุ กลุ่มการลงรายการบัญชีบัญชีแยกประเภทจะกำหนดบัญชีหลักสำหรับการบันทึก และการชำระภาษีขาย   สำหรับข้อมูลเพิ่มเติม โปรดดู [ตั้งค่ากลุ่มการลงรายการบัญชีแยกประเภทสำหรับภาษีขาย](tasks/set-up-ledger-posting-groups-sales-tax.md)                                                                                 |
| การตั้งค่าหน่วยงานจัดเก็บภาษี                                   | ต้องระบุ หน่วยงานจัดเก็บภาษีขายคือเอนทิตี้ที่ต้องรายงาน และชำระภาษีให้    สำหรับข้อมูลเพิ่มเติม โปรดดู [ตั้งค่าหน่วยงานจัดเก็บภาษี](tasks/set-up-sales-tax-authorities.md)                                                                                                                                          |
| การตั้งค่ารอบระยะเวลาการชำระภาษีขาย                            | ต้องระบุ รอบระยะเวลาการจ่ายภาษีขายประกอบด้วยข้อมูลเกี่ยวกับเวลาและความถี่ที่ต้องรายงานและชำระภาษีขาย ซึ่งจะเกี่ยวข้องกับหน่วยงานจัดเก็บภาษีขาย                                                                                                                                                       |
| การตั้งค่ารหัสการรายงานภาษีขาย                               | ไม่จำเป็น รหัสการรายงานภาษีขายสามารถกำหนดให้กับรหัสภาษีขาย เพื่อรายงานจำนวนเงินสำหรับรหัสภาษีขายหลายรหัสการรายงานที่อยู่ภายใต้รหัสการรายงานภาษีขายหนึ่ง สำหรับข้อมูลเพิ่มเติม โปรดดู [ตั้งค่ารหัสการรายงานภาษีขาย](tasks/set-up-sales-tax-reporting-codes.md)                                         |
| การตั้งค่ารหัสภาษีขาย                                         | ต้องระบุ รหัสภาษีขายประกอบด้วยอัตราภาษีและกฎการคำนวณสำหรับแต่ละภาษีขาย รหัสภาษีขายจะเกี่ยวข้องกับรอบระยะเวลาการจ่ายภาษี และกลุ่มการลงรายการบัญชีแยกประเภท สำหรับข้อมูลเพิ่มเติม โปรดดู [ตั้งค่ารหัสภาษีขาย](tasks/set-up-sales-tax-codes.md)                                |
| ตั้งค่ากลุ่มภาษีขาย                                        | ต้องระบุ กลุ่มภาษีขายประกอบด้วยรายชื่อของรหัสการขายที่ใช้สำหรับฝ่าย (ลูกค้าหรือผู้จัดจำหน่าย) ของธุรกรรม สำหรับธุรกรรมที่กำหนดให้ ส่วนร่วมของรหัสภาษีขายในกลุ่มภาษีขายและในกลุ่มภาษีขายตามประเภทสินค้า เป็นตัวกำหนดภาษีขายที่จะใช้กับธุรกรรมนั้น                  |
| การตั้งค่ากลุ่มภาษีขายตามประเภทสินค้า                                   | ต้องระบุ รายการกลุ่มภาษีขายตามประเภทสินค้า ประกอบด้วยรายชื่อของรหัสการขายที่ใช้กับทรัพยากร (สินค้า บริการ และอื่น ๆ) ของธุรกรรม สำหรับธุรกรรมที่กำหนดให้ ส่วนร่วมของรหัสภาษีขายในกลุ่มภาษีขายและในกลุ่มภาษีขายตามประเภทสินค้า เป็นตัวกำหนดภาษีขายที่จะใช้กับธุรกรรมนั้น สำหรับข้อมูลเพิ่มเติม โปรดดู [ตั้งค่ากลุ่มภาษีขายและกลุ่มภาษีขายตามประเภทสินค้า](tasks/set-up-sales-tax-groups-item-sales-tax-groups.md) |
| การตั้งค่าพารามิเตอร์ภาษีขายในหน้าพารามิเตอร์แอพลิเคชัน | ต้องระบุ ในพื้นที่ที่แตกต่างกัน เช่นบัญชีแยกประเภททั่วไป บัญชีลูกหนี้ และบัญชีเจ้าหนี้ จะต้องตั้งค่าพารามิเตอร์สำหรับการคำนวณภาษีทางอ้อมให้ถูกต้องของ ถึงแม้ว่าพารามิเตอร์เหล่านี้ส่วนใหญ่มีค่าเริ่มต้น แต่ก็ต้องปรับเปลี่ยนให้เหมาะสมกับความต้องการของแต่ละบริษัท                                          |

## <a name="sales-tax-on-transactions"></a>ภาษีขายสำหรับธุรกรรม
ในธุรกรรมทั้งหมด (รายการเอกสารการขาย/การซื้อ สมุดรายวัน และอื่น ๆ) คุณต้องป้อนกลุ่มภาษีขายและกลุ่มภาษีขายตามประเภทสินค้าเพื่อคำนวณภาษีขาย กลุ่มเริ่มต้นจะถูกระบุไว้ในข้อมูลหลัก (ตัวอย่างเช่น ลูกค้า ผู้ขาย สินค้า และประเภทการจัดซื้อ) แต่คุณสามารถเปลี่ยนกลุ่มธุรกรรมได้ด้วยตนเองถ้าคุณต้องการ ทั้งสองกลุ่มประกอบด้วยรายการรหัสภาษีขาย และส่วนร่วมของรหัสภาษีขายสองรายการ ซึ่งจะกำหนดรายการรหัสภาษีขายที่ใช้กับสำหรับธุรกรรม 

ในทุก ๆ ธุรกรรม คุณสามารถค้นหาภาษีขายที่คำนวณแล้วได้โดยการเปิดหน้า **ธุรกรรมภาษีขาย** คุณยังสามารถค้นหาภาษีขายสำหรับรายการเอกสารหรือเอกสารทั้งหมดได้อีกด้วย สำหรับเอกสารบางอย่าง (ตัวอย่างเช่น ใบแจ้งหนี้ของผู้จัดจำหน่าย และสมุดรายวันทั่วไป) คุณสามารถปรับปรุงภาษีขายที่คำนวณไว้แล้วถ้าเอกสารต้นฉบับแสดงยอดเงินที่เบี่ยงเบน

## <a name="sales-tax-settlement-and-reporting"></a>การคำนวณและการรายงานภาษีขาย
ภาษีขายต้องถูกรายงาน และชำระให้กับหน่วยจัดเก็บภาษีในช่วงเวลาที่กำหนด (รายเดือน รายไตรมาส เป็นต้น) คุณสามารถชำระบัญชีภาษีสำหรับช่วงเวลาและออฟเซตยอดดุลไปยังบัญชีการชำระภาษีตามที่ระบุไว้ในกลุ่มการลงรายการบัญชีแยกประเภท คุณสามารถเข้าถึงฟังก์ชันการทำงานนี้ในหน้า **ชำระและลงรายการบัญชีภาษีขาย** คุณต้องระบุรอบระยะเวลาการจ่ายภาษีขายที่ควรมีการชำระภาษีขาย 

หลังจากที่มีการชำระภาษีขายแล้ว ยอดดุลในบัญชีการชำระภาษีขายควรจะสมดุลกับบัญชีธนาคาร ถ้าหน่วยงานจัดเก็บภาษีขายที่ระบุในรอบระยะเวลาการจ่ายภาษีขายเกี่ยวข้องกับบัญชีผู้จัดจำหน่าย ยอดดุลภาษีขายจะลงรายการเป็นบัญชีใบแจ้งหนี้คงค้างของผู้จัดจำหน่าย และสามารถรวมอยู่ในข้อเสนอการชำระเงินโดยปกติได้

## <a name="conditional-sales-tax"></a>ภาษีขายแบบมีเงื่อนไข
ภาษีขายแบบมีเงื่อนไขคือภาษีขายที่ควรจะจ่ายเป็นสัดส่วนกับยอดเงินจริงที่มีการชำระเงินบนใบแจ้งหนี้ ในทางกลับกัน ภาษีขายมาตรฐานจะถูกคำนวณในการออกใบแจ้งหนี้ ภาษีขายแบบมีเงื่อนไขจะต้องมีการจ่ายให้กับหน่วยงานภาษีขายเมื่อมีการลงรายการบัญชีการชำระเงิน ไม่ใช่เมื่อมีการลงรายการบัญชีใบแจ้งหนี้ เมื่อมีการลงรายการบัญชีใบแจ้งหนี้ ธุรกรรมจะต้องถูกรายงานในรายงานสมุดบัญชีภาษีขาย อย่างไรก็ตาม ธุรกรรมต้องถูกแยกออกจากรายงานการชำระภาษีขาย 

ถ้าคุณเลือกกล่องกาเครื่องหมายภาษีขายแบบมีเงื่อนไขในแบบฟอร์มพารามิเตอร์บัญชีแยกประเภททั่วไป จะไม่มีการหักภาษีขายใด ๆ จนกว่าคุณจะได้ชำระใบแจ้งหนี้ ซึ่งเป็นข้อกำหนดตามกฎหมายในบางประเทศ/ภูมิภาค

> [!NOTE]
> เมื่อคุณเลือกกล่องกาเครื่องหมายภาษีขายแบบมีเงื่อนไข คุณจะต้องตั้งค่ารหัสภาษีขายและกลุ่มภาษีขาย และสร้างกลุ่มการลงรายการบัญชีแยกประเภทเพื่อรองรับฟังก์ชัน |

###  <a name="example"></a>ตัวอย่าง

คุณชำระภาษีขายแต่ละเดือน วันที่ 15 มิถุนายน คุณสร้างใบแจ้งหนี้ของลูกค้าจำนวน 10,000 บวกภาษีขาย
-   ภาษีขายคือ 25 เปอร์เซ็นต์หรือ 2,500
-   การชำระเงินตามใบแจ้งหนี้จะครบกำหนดในวันที่ 30 กรกฎาคม

โดยทั่วไปคุณจะต้องชำระและจ่าย 2,500 ให้กับหน่วยงานจัดเก็บภาษีเมื่อมีการลงรายการบัญชีใบแจ้งหนี้ในเดือนมิถุนายน ถึงแม้ว่าคุณไม่ได้รับการชำระเงินจากลูกค้า 

อย่างไรก็ตาม ถ้าคุณกำลังใช้ภาษีขายแบบมีเงื่อนไข คุณจะชำระกับหน่วยงานจัดเก็บภาษีเมื่อคุณได้รับการชำระเงินจากลูกค้าในวันที่ 30 กรกฎาคม

### <a name="postdated-check"></a>เช็คลงวันที่ล่วงหน้า

ถ้าคุณใช้เช็คลงวันที่ล่วงหน้าเป็นวิธีการชำระเงิน เมื่อมีการสร้างการชำระเงิน บัญชีธนาคารจะไม่ถูกชำระเงิน ในบางประเทศ VAT จะกลายเป็นหนี้สิน ' รับรู้ ' เมื่อการชำระเงินชำระกับธนาคาร ซึ่งหมายความว่าเช็คลงวันที่ล่วงหน้าจะมีการชำระ คุณสามารถเปิดใช้งานได้โดยการเลือก **รับรู้ภาษีแบบมีเงื่อนไขเมื่อออกเช็คลงวันที่ล่วงหน้า** ใน **การจัดการเงินสดและธนาคาร > การตั้งค่า > พารามิเตอร์การจัดการเงินสดและธนาคาร > เช็คลงวันที่ล่วงหน้า**

สำหรับข้อมูลเพิ่มเติม โปรดดู [ตั้งค่าภาษีหัก ณ ที่จ่าย](tasks/set-up-withholding-tax.md)


[!INCLUDE[footer-include](../../includes/footer-banner.md)]