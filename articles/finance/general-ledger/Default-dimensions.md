---
title: มิติทางการเงินและการลงรายการบัญชี
description: เมื่อคุณวางแผนและตั้งค่าผังบัญชีของคุณ คุณต้องพิจารณาว่าส่วนประกอบต่าง ๆ จะทำงานร่วมกันอย่างไรเมื่อคุณลงรายการบัญชีเอกสารหรือสมุดรายวัน ส่วนประกอบเหล่านี้รวมถึงโครงสร้างทางบัญชี กฎขั้นสูง และมิติยอดดุลและถาวร หัวข้อนี้อธิบายว่าแต่ละส่วนประกอบคืออะไรและวิธีการทำงานร่วมกันของส่วนประกอบ
author: aprilolson
manager: AnnBe
ms.date: 08/04/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: LedgerChartofAccounts,DimensionDetails
audience: Application User
ms.reviewer: roschlom
ms.search.scope: Core, Operations
ms.custom: 14091
ms.assetid: c64eed1d-df17-448e-8bb6-d94d63b14607
ms.search.region: Global
ms.author: aolson
ms.search.validFrom: 2016-02-28
ms.dyn365.ops.version: July 2017 update
ms.openlocfilehash: e65d371486d53d0fe4f039da68fbb4dcc35074d1
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: th-TH
ms.lasthandoff: 10/13/2020
ms.locfileid: "4448373"
---
# <a name="financial-dimensions-and-posting"></a>มิติทางการเงินและการลงรายการบัญชี 

[!include [banner](../includes/banner.md)]

เมื่อคุณวางแผนและตั้งค่าผังบัญชีของคุณ คุณต้องพิจารณาว่าส่วนประกอบต่าง ๆ จะทำงานร่วมกันอย่างไรเมื่อคุณลงรายการบัญชีเอกสารหรือสมุดรายวัน ส่วนประกอบเหล่านี้รวมถึงโครงสร้างทางบัญชี กฎขั้นสูง และมิติยอดดุลและถาวร หัวข้อนี้อธิบายว่าแต่ละส่วนประกอบคืออะไรและวิธีการทำงานร่วมกันของส่วนประกอบ

## <a name="chart-of-accounts-and-financial-dimension-components"></a>ส่วนประกอบผังบัญชีและมิติทางการเงิน

มีระบบที่เป็นไปตามกฎแบบครบถ้วนสำหรับการกำหนดการรวมที่ถูกต้องของบัญชีหลักและค่ามิติทางการเงิน ส่วนนี้ให้ภาพรวมโดยย่อของฟังก์ชันของแต่ละส่วนประกอบ และอธิบายว่าคุณสามารถค้นหาส่วนประกอบได้ที่ใด

### <a name="account-structures"></a>โครงสร้างทางบัญชี

โครงสร้างทางบัญชีจำเป็นเมื่อคุณตั้งค่าบัญชีแยกประเภทของคุณ คุณต้องกำหนดและเรียกใช้โครงสร้างทางบัญชีอย่างน้อยหนึ่งรายการ และคุณต้องกำหนดให้กับบัญชีแยกประเภท โครงสร้างทางบัญชีต้องมีบัญชีหลัก คุณสามารถกำหนดลำดับของเซ็กเมนต์ที่ดีที่สุดสำหรับธุรกิจ หลังจากที่มีการกำหนดบัญชีหลัก ระบบสามารถกำหนดโครงสร้างทางบัญชีที่ใช้ เมื่อคุณกำหนดบัญชีหลักก่อนหรือใกล้กับด้านหน้าของโครงสร้าง คุณสามารถช่วยจำกัดค่าและยังช่วยให้ระบบสามารถใช้ค่าที่ถูกต้องที่รู้จักล่าสุดเป็นค่าเริ่มต้น คุณสามารถมีมิติทางการเงินเพิ่มเติมได้ถึง 10 รายการในโครงสร้างทางบัญชี โครงสร้างทางบัญชีกำหนดค่ามิติที่ถูกต้องร่วมกับค่าอื่น ๆ นอกจากนี้ ยังกำหนดว่าต้องป้อนค่ามิติใด

### <a name="advanced-rules"></a>กฎขั้นสูง

กฎขั้นสูงเป็นส่วนประกอบที่ไม่จำเป็นเมื่อคุณตั้งค่าผังบัญชี คุณสามารถเพิ่มกฎขั้นสูงมากเท่าที่คุณต้องการไปยังโครงสร้างทางบัญชี กฎขั้นสูงโดยทั่วไปมักใช้เพื่อจัดการกับสถานการณ์จำลองที่ต้องมีการติดตามมิติทางการเงินเพิ่มเติมเมื่อตรงตามเกณฑ์ที่ระบุ ตัวอย่างเช่น ถ้าคุณใช้บัญชีค่าใช้จ่ายการเดินทาง คุณอาจต้องการติดตามข้อมูลเพิ่มเติม เช่น เหตุการณ์ที่พนักงานเดินทาง ถ้ามีกฎขั้นสูงหลายรายการ กฎเหล่านั้นจะถูกนำไปใช้ตามลำดับตัวอักษรของชื่อของกฎ สามารถใช้เซ็กเมนต์ที่กฎเพิ่มได้เฉพาะหลังจากเซ็กเมนต์ของโครงสร้างทางบัญชี

### <a name="balancing-dimension"></a>มิติยอดดุล

อีกทางหนึ่งคือคุณสามารถกำหนดมิติทางการเงินยอดดุล ในหน้า **บัญชีแยกประเภท** คุณสามารถกำหนดมิติทางการเงินที่ควรจะสมดุลกัน จากนั้น เมื่อใดก็ตามที่ธุรกรรมมีการลงรายการบัญชีไปที่มิติทางการเงิน ระบบจะสร้างและลงรายการบัญชีรายการเพื่อทำการกำหนดยอดดุลมิติทางการเงินโดยอัตโนมัติ

### <a name="defaultfixed-financial-dimensions-on-the-main-account"></a>มิติทางการเงินเริ่มต้น/ถาวรในบัญชีหลัก

มิติเริ่มต้นมาจากสถานที่ต่าง ๆ เช่น เรกคอร์ดหลัก (ตัวอย่างเช่น ลูกค้าหรือผู้จัดจำหน่ายเรกคอร์ด) ส่วนหัวของเอกสาร และบัญชีหลัก หัวข้อนี้มุ่งเน้นที่มิติเริ่มต้นในบัญชีหลักตามนิติบุคคล คุณสามารถกำหนดว่าบัญชีหลักมีค่า **ไม่ถาวร** หรือ **ถาวร** สำหรับแต่ละมิติทางการเงินที่ใช้ทั่วทั้งโครงสร้างทางบัญชีทั้งหมดสำหรับบัญชีแยกประเภทได้ ถ้ามิติทางการเงินเป็นแบบ **ไม่ถาวร** จะใช้ค่าเริ่มต้น แต่สามารถบันทึกทับค่านั้นได้ ลักษณะการทำงานนี้ใช้กับค่าเริ่มต้นทั้งหมดในระบบ รวมถึงค่าเริ่มต้นที่มาจากเรกคอร์ดหลักด้วย ถ้ามีการตั้งค่ามิติทางการเงินเป็นค่า **ถาวร** ค่าจะถูกนำไปใช้เสมอ โดยไม่คำนึงว่ามาจากที่หนึ่งที่เป็นค่าเริ่มต้น หรือที่ผู้ใช้ป้อนไว้

## <a name="order-in-which-default-dimensions-are-applied-during-posting"></a>ลำดับที่ใช้มิติเริ่มต้นระหว่างการลงรายการบัญชี

บุคลากรมักจะมีคำถามเกี่ยวกับลำดับที่รันส่วนประกอบต่าง ๆ จำเป็นอย่างยิ่งที่คุณจะต้องเข้าใจถึงลำดับที่มีการใช้มิติเริ่มต้น เนื่องจากลักษณะการทำงานนี้มีผลกับวิธีที่คุณใช้ในการตั้งค่า

> [!NOTE]
> ข้อมูลนี้ใช้เฉพาะกับแอพลิเคชันของมิติเริ่มต้นในแอพลิเคชัน ถ้าคุณนำเข้าข้อมูลโดยใช้ Microsoft Excel หรือกรอบงานการจัดการข้อมูล ลักษณะการทำงานจะแตกต่างกัน

### <a name="example-1"></a>ตัวอย่างที่ 1

**โครงสร้างทางบัญชี**

| บัญชีหลัก            | หน่วยธุรกิจ           | แผนก              | ศูนย์ต้นทุน             |
|-------------------------|-------------------------|-------------------------|-------------------------|
| อนุญาตค่าทั้งหมด | อนุญาตค่าทั้งหมด | อนุญาตค่าทั้งหมด | อนุญาตค่าทั้งหมด |

**บัญชีหลัก**

| บัญชีหลัก | ชื่อ          | นิติบุคคล | แผนก                                 |
|--------------|---------------|--------------|--------------------------------------------|
| 401100       | การขายผลิตภัณฑ์ | USMF         | ถาวร – 022 แผนกการขายและแผนกการตลาด |

แผนภาพต่อไปนี้แสดงมิติเริ่มต้นถาวรที่ถูกตั้งค่าบนบัญชีหลักที่ 401100

[![มิติทางการเงินเริ่มต้น](./media/default-dimensions.png)](./media/default-dimensions.png)

สำหรับตัวอย่างพื้นฐานที่สุดนี้ เราจะป้อนสมุดรายวันทั่วไปที่มีการตั้งค่ามิติแผนกเพื่อใช้เป็นค่าเริ่มต้น **023** (การผลิต) เราจะป้อนและลงรายการบัญชีในบัญชีแยกประเภท แผนภาพต่อไปนี้แสดงมิติทางการเงินเริ่มต้นบนส่วนหัวของบัญชีแยกประเภททั่วไป

[![สมุดรายวันทั่วไป](./media/general-journal.png)](./media/general-journal.png)

มิติเริ่มต้นบนส่วนหัวของสมุดรายวันจะทำให้แผนก 023 ถูกใช้ตามค่าเริ่มต้นในรายการบัญชีการขาย แผนภาพต่อไปนี้จะแสดงรายการสมุดรายวันทั่วไป ที่มีการใช้ค่ามิติเริ่มต้น **023** จากส่วนหัว

[![ใบสำคัญสมุดรายวัน](./media/journal-voucher.png)](./media/journal-voucher.png)

อย่างไรก็ตาม เมื่อรายการถูกลงรายการบัญชี มิติถาวรถูกนำไปใช้ และรายการถูกลงรายการบัญชีไปที่แผนก 022 แผนภาพต่อไปนี้แสดงใบสำคัญที่ลงรายการบัญชี ที่มีการใช้มิติถาวรสำหรับบัญชีการขาย

[![ธุรกรรมใบสำคัญ](./media/voucher-transactions.png)](./media/voucher-transactions.png)

### <a name="example-2"></a>ตัวอย่างที่ 2

ตัวอย่างนี้ใช้การตั้งค่าเดียวกันเป็นตัวอย่างแรก อย่างไรก็ตาม เราจะเพิ่มส่วนประกอบที่สอง และใช้มิติแผนกเป็นมิติยอดดุล ในแผนภาพต่อไปนี้ **แผนก** ถูกตั้งค่าเป็นมิติทางการเงินยอดดุลสำหรับบัญชีแยกประเภท USMF

[![บัญชีแยกประเภท](./media/ledger.png)](./media/ledger.png)

เมื่อมีการใช้การตั้งค่าส่วนหัวสมุดรายวันเดียวกัน และมีการลงรายบัญชีธุรกรรมเดียวกัน มิติถาวรจะถูกนำไปใช้ก่อน จากนั้นตรรกะยอดดุลจะถูกนำไปใช้เพื่อช่วยรับประกันว่าทุกแผนกมีรายการแบบสมดุล แผนภาพต่อไปนี้แสดงธุรกรรมใบสำคัญที่มีรายการยอดดุลหลังจากที่มีการใช้มิติถาวร

[![ธุรกรรมใบสำคัญ](./media/voucher-transactions2.png)](./media/voucher-transactions2.png)

### <a name="example-3"></a>ตัวอย่างที่ 3

ในตัวอย่างนี้ เราจะเพิ่มกฎขั้นสูง กฎขั้นสูงระบุว่าถ้ามีการใช้บัญชีการขาย 401100 และแผนก 022 (การขายและการตลาด) ระบบควรติดตามเซ็กเมนต์เพิ่มเติมที่มีชื่อเป็นลูกค้า

ตัวอย่างนี้มีความสำคัญเนื่องจากลำดับ โครงสร้างทางบัญชีจะถูกกำหนดหลังจากที่มีการป้อนบัญชีหลัก ถ้าคุณอ้างอิงถึงการตั้งค่าโครงสร้างทางบัญชี ระบบสามารถกำหนดว่าบัญชีหลัก หน่วยธุรกิจ แผนก และศูนย์ต้นทุนมีความเกี่ยวข้อง ณ จุดนี้ กฎขั้นสูงจะยังไม่ถูกทริกเกอร์ เนื่องจากไม่มีการใช้มิติถาวรจนกว่าจะมีการใช้มิติเริ่มต้นสำหรับใบสำคัญสมุดรายวันในระหว่างการลงรายการบัญชี ในแผนภาพต่อไปนี้ ไม่มีเซ็กเมนต์ลูกค้า เนื่องจากยังไม่ตรงตามเกณฑ์สำหรับกฎขั้นสูง

[![รหัสบัญชี](./media/drop-down.png)](./media/drop-down.png)

จะไม่สามารถลงรายการบัญชีให้เสร็จเรียบร้อยได้เนื่องจากมิติถาวรถูกนำไปใช้เมื่อสิ้นสุดกระบวนการ การตรวจสอบความถูกต้องของมิติกำหนดว่าจำเป็นต้องใช้เซ็กเมนต์ลูกค้าหรือไม่ถ้าบัญชีหลักคือ 401100 และแผนกคือ 022 การลงรายการบัญชีไม่สามารถเกิดขึ้นได้เนื่องจากมีข้อผิดพลาดในการตรวจสอบ แผนภาพต่อไปนี้แสดงข้อความที่ปรากฏขึ้นหลังจากที่การตรวจสอบความถูกต้องของมิติกำหนดว่าลูกค้าเป็นเซ็กเมนต์ที่จำเป็น

[![รายละเอียดข้อความ](./media/message.png)](./media/message.png)

ในตัวอย่างนี้ คุณต้องบันทึกทับค่าเริ่มต้นเพื่อให้มีการทริกเกอร์กฎขั้นสูง และคุณสามารถป้อนเซ็กเมนต์ลูกค้าได้ อย่างไรก็ตาม ในบางครั้งจะไม่สามารถใช้โซลูชันนี้ได้ และผู้ใช้บางรายอาจไม่ได้รับรู้ถึงกฎการลงรายการบัญชี ดังนั้น คุณจึงจำเป็นต้องเข้าใจลำดับที่ใช้มิติเริ่มต้นเมื่อคุณตั้งค่าผังบัญชี

เพื่อให้ได้สิ่งที่คุณต้องการในตัวอย่างนี้ คุณสามารถเปลี่ยนการตั้งค่าคอนฟิกได้หลายวิธี ตัวอย่างเช่น คุณสามารถสร้างโครงสร้างทางบัญชีใหม่สำหรับบัญชีการขาย และรวมเซ็กเมนต์ลูกค้าในโครงสร้าง นอกจากนี้คุณยังสามารถเพิ่มแถวในโครงสร้างทางบัญชีที่มีอยู่ และระบุบัญชีหลักและค่าแผนกที่ถูกต้อง จากนั้น ในโครงสร้างลูกค้าเพิ่มเติม คุณอาจพบว่าการมีโครงสร้างทางบัญชีที่แยกต่างหากของบัญชีการขายที่เซ็กเมนต์ลูกค้าปรากฏขึ้นมีประโยชน์

## <a name="additional-resources"></a>ทรัพยากรเพิ่มเติม 

ทรัพยากรต่อไปนี้บางรายการอ้างอิงถึงซอฟท์แวร์รุ่นก่อนหน้าของเรา อย่างไรก็ตาม ข้อมูลส่วนใหญ่เกี่ยวกับแอพลิเคชันของมิติเริ่มต้นและแนวคิดจำนวนมากมีลักษณะเหมือนกันในรุ่นก่อนหน้านี้ และยังคงใช้การอ้างอิงได้

[สมุดรายวันสมดุลสำหรับการบัญชีระหว่างหน่วย](example-balanced-journals-interunit-accounting.md)

[วางแผนชื่อผังบัญชีของคุณ](plan-chart-of-accounts.md) 

[บล็อกการวางแผนแผนภูมิของบัญชีของคุณใน AX 2012](https://blogs.msdn.microsoft.com/axsa/2014/06/12/planning-your-chart-of-accounts-in-ax-2012-part-1-of-7/) – ลิงค์นี้ไปยังส่วนที่ 1 ของชุดข้อมูลเจ็ดส่วน

[มิติที่กำหนดค่าเริ่มต้นในการกระจายการลงบัญชี](https://blogs.msdn.microsoft.com/ax_gfm_framework_team_blog/2013/12/16/dimension-defaulting-in-accounting-distributions-part-1-introduction/)

[มิติที่กำหนดค่าเริ่มต้นในกรอบงานมิติ](https://docs.microsoft.com/archive/blogs/ax_gfm_framework_team_blog/dimension-defaulting-part-1-financial-dimensions-discovery)


[!INCLUDE[footer-include](../../includes/footer-banner.md)]