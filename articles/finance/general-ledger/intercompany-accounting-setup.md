---
title: การตั้งค่าการบัญชีระหว่างบริษัท
description: หัวข้อนี้อธิบายวิธีการตั้งค่าการบัญชีระหว่างบริษัทเพื่อให้คุณสามารถใช้สมุดรายวันระหว่างบริษัทสำหรับการปันส่วนบัญชีแยกประเภทและสมุดรายวันทางการเงิน เช่น สมุดรายวันประจำวัน สมุดรายวันใบแจ้งหนี้ของผู้จัดจำหน่าย และสมุดรายวันการชำระเงิน
author: kweekley
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: LedgerInterCompany
audience: Application User
ms.reviewer: roschlom
ms.search.scope: Core, Operations
ms.custom: 15761
ms.assetid: 1362297b-7a51-4930-b822-2b204a2e3c37
ms.search.region: Global
ms.author: kweekley
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 7c3bca9d0a7c37716f2334b36d8a948908f52293
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: th-TH
ms.lasthandoff: 10/13/2020
ms.locfileid: "4448461"
---
# <a name="intercompany-accounting-setup"></a>การตั้งค่าการบัญชีระหว่างบริษัท

[!include [banner](../includes/banner.md)]

หัวข้อนี้อธิบายวิธีการตั้งค่าการบัญชีระหว่างบริษัทเพื่อให้คุณสามารถใช้สมุดรายวันระหว่างบริษัทสำหรับการปันส่วนบัญชีแยกประเภทและสมุดรายวันทางการเงิน เช่น สมุดรายวันประจำวัน สมุดรายวันใบแจ้งหนี้ของผู้จัดจำหน่าย และสมุดรายวันการชำระเงิน

สมุดรายวันระหว่างบริษัทสามารถสร้างในสถานการณ์ต่าง ๆ เช่น สำหรับสมุดรายวันประจำวัน สมุดรายวันใบแจ้งหนี้ของผู้จัดจำหน่าย การปันส่วนบัญชีแยกประเภท และการชำระเงินส่วนกลาง เพื่อเปิดใช้งานสถานการณ์เหล่านี้ คุณต้องตั้งค่าบัญชีระหว่างบริษัท

## <a name="define-main-accounts"></a>กำหนดบัญชีหลัก
ก่อนอื่น คุณต้องสร้างบัญชีหลักระหว่างบริษัทเพื่อใช้สำหรับการกำหนดชำระไป และครบกำหนดชำระจากรายการบัญชี แนะนำให้ใช้บัญชีหลักเฉพาะสำหรับแต่ละบริษัท เพื่อให้การกระทบยอดและการตัดออกของรายการบัญชีระหว่างบริษัทได้ง่ายขึ้น ถ้าคุณกำลังใช้คู่ค้าหรือสำเนามิติเพื่อระบุฝ่ายระหว่างบริษัท คุณสามารถกำหนดมิตินี้เป็นมิติคงที่บนบัญชีหลักที่กำหนดไว้ในการลงบัญชีระหว่างบริษัท เมื่อคุณตั้งค่าบัญชีหลัก คุณควรตั้งค่าฟิลด์ **ชนิดบัญชีหลัก** เป็น **งบดุล** ในหน้า **บัญชีหลัก**

## <a name="define-journal-names"></a>กำหนดชื่อสมุดรายวัน
ถัดไป คุณต้องกำหนดชื่อสมุดรายวัน ตั้งค่าฟิลด์ **ชนิดสมุดรายวัน** เป็น **ประจำวัน** บนหน้า **ชื่อสมุดรายวัน** เป็นความคิดที่ดีที่จะใช้ชื่อสมุดรายวันโดยเฉพาะสำหรับการลงบัญชีระหว่างบริษัท

## <a name="define-intercompany-accounting-setup"></a>กำหนดการตั้งค่าการบัญชีระหว่างบริษัท
ใช้หน้า **การบัญชีระหว่างบริษัท** เพื่อสร้างคู่ของนิติบุคคลที่สามารถดำเนินการด้วยกัน การตั้งค่าการบัญชีระหว่างบริษัทจะถูกใช้ร่วมกัน ดังนั้นการตั้งค่าจะมองเห็นได้จากภายในนิติบุคคลทั้งหมด เมื่อสร้างนิติบุคคลคู่ใหม่ ให้แน่ใจว่าคุณทราบว่านิติบุคคลใดที่ถูกกำหนดให้เป็นบริษัทต้นกำเนิดเทียบกับบริษัทปลายทาง เมื่อป้อนธุรกรรมระหว่างบริษัท ธุรกรรมจะกำหนดว่านิติบุคคลใดจะเริ่มหรือสร้างธุรกรรม ตัวอย่างเช่น การบัญชีระหว่างบริษัทถูกตั้งค่าสำหรับ USMF (ต้นทาง) และ USSI (ปลายทาง) ถ้าผู้ใช้กำลังใช้งานอยู่ใน USSI และป้อนธุรกรรมระหว่างบริษัทกับ USMF ธุรกรรมจะไม่ลงรายการบัญชีเนื่องจากการบัญชีระหว่างบริษัทจะถูกกำหนดเฉพาะสำหรับ USMF ที่เป็นผู้ริเริ่ม ถ้าบริษัทใดสามารถริเริ่มธุรกรรม คุณจะต้องสร้างนิติบุคคลคู่ที่สองสำหรับการตั้งค่าต่างตอบแทน 

เลือก **บัญชีเดบิต (ได้รับชำระจาก)** และ **บัญชีเครดิต (ชำระแก่)** สำหรับนิติบุคคลทั้งต้นทางและปลายทาง กำหนดว่า **ชื่อสมุดรายวัน** จะถูกใช้เมื่อสร้างธุรกรรมในบริษัทปลายทาง สมุดรายวันสำหรับบริษัทต้นทางเป็นข้อมูลที่คุณทราบอยู่แล้วเนื่องจากถูกเลือกไว้โดยผู้ใช้เมื่อสร้างธุรกรรมระหว่างบริษัท 

สุดท้าย เลือกนิติบุคคลที่จะได้รับการบัญชีสำหรับยอดเงินสนับสนุน เช่น ส่วนลดเงินสดหรือกำไร/ขาดทุนที่รับรู้จากการชำระเงินส่วนกลาง 

คุณสามารถตั้งค่าความสัมพันธ์ต่างตอบแทนได้อย่างง่ายดายบนหน้า **การบัญชีระหว่างบริษัท** โดยใช้ปุ่ม **สร้างความสัมพันธ์ต่างตอบแทน** หลังจากที่มีการสร้างนิติบุคคลคู่แรก เมื่อมีการสร้างคู่ต่างตอบแทน ข้อมูลสำหรับบริษัทปลายทางจะถูกคัดลอกไปยังบริษัทต้นทางและในทางกลับกัน สมุดรายวันที่กำหนดไว้สำหรับบริษัทปลายทางจะยังคงอยู่ องค์กรส่วนใหญ่ใช้แบบแผนการตั้งชื่อแบบเดียวกันสำหรับชื่อสมุดรายวัน เพื่อให้ชื่อสมุดรายวันเป็นชื่อเดียวกัน ถ้าชื่อสมุดรายวันแตกต่างกัน คำเตือนจะปรากฏขึ้นในฟิลด์เพื่อแจ้งให้คุณทราบว่าสมุดรายวันไม่มีอยู่ และคุณสามารถเลือกสมุดรายวันอื่นได้



