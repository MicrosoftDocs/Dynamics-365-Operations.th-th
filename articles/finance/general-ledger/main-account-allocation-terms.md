---
title: เงื่อนไขในการปันส่วน
description: หัวข้อนี้จะให้ข้อมูลเกี่ยวกับการใช้เงื่อนไขการปันส่วนในบัญชีหลัก
author: rachel-profitt
manager: AnnBe
ms.date: 06/15/2020
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: AccountingDistribution, LedgerAllocationRule, MainAccount, AllocationTerms
audience: Application User
ms.reviewer: roschlom
ms.custom: 17361
ms.assetid: 04c8548a-0af9-492b-954b-946b4f8ca023
ms.search.region: Global
ms.author: raprofit
ms.search.validFrom: 2020-06-15
ms.dyn365.ops.version: AX 7.0.0
ms.openlocfilehash: 4f529852f63c3dd12064c74403a12f6f3041691e
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4988688"
---
# <a name="allocation-terms"></a>เงื่อนไขในการปันส่วน

[!include [banner](../includes/banner.md)]

หัวข้อนี้จะให้ข้อมูลเกี่ยวกับการใช้เงื่อนไขการปันส่วนในบัญชีหลัก เงื่อนไขการปันส่วนจะถูกใช้เพื่อกระจายปริมาณระหว่างชุดข้อมูลบัญชีแยกประเภทหลายรายการ โดยจะช่วยให้แน่ใจได้ว่าค่าใช้จ่ายหรือรายได้ต่างๆจะถูกคิดในออบเจ็กต์ที่ถูกต้องในการลงบัญชี

เงื่อนไขการปันส่วนแต่ละรายการที่คุณสร้างขึ้นบนบัญชีหลักจะกำหนดเปอร์เซ็นต์ของใบสำคัญที่จะปันส่วนจากบัญชีหลักต้นทางเดียวและชุดมิติทางการเงิน นอกจากนี้คุณจะกำหนดบัญชีหลักปลายทางและมิติทางการเงินที่จะปันส่วนยอดเงิน 

เมื่อคุณกำหนดมิติทางการเงินของต้นทางสำหรับการปันส่วน คุณสามารถเลือกให้แต่ละมิติเป็นแบบเฉพาะหรือไม่เฉพาะได้ ระบุว่ามิติทางการเงินสำหรับธุรกรรมต้นทางต้องตรงกับมิติที่เลือก เมื่อคุณเลือกไม่ระบุ จะเป็นการบ่งชี้ว่าค่าใดๆ สำหรับมิติทางการเงินสามารถนำไปสู่การจับคู่

เมื่อคุณกำหนดบัญชีแยกประเภทปลายทางสำหรับเงื่อนไขการปันส่วน คุณต้องระบุบัญชีหลักที่คุณต้องการปันส่วนจำนวนเงินให้ คุณสามารถใช้บัญชีหลักเดียวกันกับที่มีการลงรายการบัญชีธุรกรรมต้นทางหรือบัญชีหลักอื่น ถ้ามีการใช้บัญชีหลักเดียวกัน จะมีการแสดงคำเตือนเมื่อบันทึกเรกคอร์ด นอกจากการระบุบัญชีหลักแล้ว คุณต้องระบุมิติปลายทางด้วย สำหรับแต่ละมิติ คุณสามารถระบุว่าคุณต้องการเก็บค่ามิติทางการเงินต้นทางไว้หรือทำการเปลี่ยนแปลง ถ้าคุณเลือกไม่ คุณต้องเลือกค่าใหม่สำหรับมิติทางการเงิน ถ้าคุณเลือกใช่ แสดงว่าไม่มีการระบุข้อมูลเพิ่มเติม และระบบจะรักษามิติทางการเงินดั้งเดิมเมื่อคุณลงรายการบัญชี

ไม่มีข้อจำกัดจำนวนของเงื่อนไขการปันส่วนที่คุณสามารถเพิ่มไปยังบัญชีหลัก อย่างไรก็ตามผลรวมของเปอร์เซ็นต์การปันส่วนในเงื่อนไขการปันส่วนต้องไม่เกิน 100 คุณสามารถสร้างการปันส่วนสำหรับน้อยกว่า 100 เปอร์เซ็นต์ถ้าส่วนของยอดเงินในใบสำคัญเดิมควรยังคงอยู่ในมิติทางการเงินต้นทาง เงื่อนไขการปันส่วนที่สามารถเพิ่มไปยังบัญชีหลักเป็นการแทนที่ของนิติบุคคล ถ้าคุณกำลังใช้ผังบัญชีที่ใช้ร่วมกัน ต้องมีการกำหนดเงื่อนไขการปันส่วนสำหรับแต่ละนิติบุคคล ถ้าต้องการเข้าถึงปุ่ม **เงื่อนไขการปันส่วน** คุณต้องเลือกกล่องกาเครื่องหมายการ **ปันส่วน** ในการแทนที่นิติบุคคล

## <a name="allocation-term-example"></a>ตัวอย่างเงื่อนไขการปันส่วน
คุณได้กำหนดศูนย์ต้นทุนสำหรับองค์กรของคุณที่เรียกว่า องค์กร ที่มีหมายเลข 000 เมื่อลงรายการบัญชีใบแจ้งหนี้สำหรับค่าใช้จ่ายอรรถประโยชน์ จะมีการป้อนรหัสนี้ให้กับศูนย์ต้นทุนของ องค์กร นี้ บริษัทของคุณได้กำหนดกฎซึ่งควรปันส่วนค่าใช้จ่ายของยูทิลิตีทั้งหมดตามเปอร์เซ็นต์ให้กับแต่ละศูนย์ต้นทุนแต่ละศูนย์ มิติทางการเงินอื่นๆ สำหรับแผนกและหน่วยธุรกิจจะอยู่ดังเดิม

ด้วยตัวอย่างนี้ เงื่อนไขการปันส่วนใหม่จะถูกสร้างขึ้นสำหรับบัญชีหลักของค่าใช้จ่ายของยูทิลิตี จะมีการสร้างแถวหนึ่งแถวสำหรับศูนย์ต้นทุนแต่ละศูนย์ที่มีเปอร์เซ็นต์ที่จะปันส่วน **เงื่อนไขการเลือก** สำหรับมิติทางการเงินของต้นทางสำหรับแต่ละแถวจะมีความ **เฉพาะเจาะจง** สำหรับ **ศูนย์ต้นทุน** และจะมีการกำหนดค่าเป็น 000: องค์กร สำหรับแผนกและหน่วยธุรกิจ **เงื่อนไขการเลือก** จะเป็น **ไม่เฉพาะเจาะจง**

บนแท็บด่วน **บัญชีแยกประเภทปลายทาง** บัญชีหลักจะเป็นบัญชีค่าใช้จ่ายของยูทิลิตีเดียวกันและจะมีการตั้งค่า **มิติทางการเงินของต้นทาง** เป็น **ใช่** สำหรับ **หน่วยธุรกิจ** และ **แผนก** จะมีการกำหนด **มิติทางการเงินของต้นทาง** เป็น **ไม่** สำหรับ **ศูนย์ต้นทุน** และค่าที่เลือกจะเป็นศูนย์ต้นทุนที่เกี่ยวข้องแต่ละแห่งที่คุณจะปันส่วนให้ ถ้ามีศูนย์ต้นทุนสามที่ที่จะปันส่วนไป จะมีการสร้างเรกคอร์เงื่อนไขการปันส่วนสามรายการ ความแตกต่างเพียงอย่างเดียวระหว่างเงื่อนไขการปันส่วนแต่ละเงื่อนไขคือศูนย์ต้นทุนที่ระบุไว้ในบัญชีแยกประเภทปลายทาง

## <a name="create-an-allocation-term-on-a-main-account"></a>สร้างเงื่อนไขในการปันส่วนสำหรับบัญชีหลัก

1. ใน **บานหน้าต่างนำทาง** ไปที่ **โมดูล > บัญชีแยกประเภททั่วไป > ผังบัญชี > บัญชี > บัญชีหลัก**
2. ในรายการนี้ ให้ค้นหาและเลือกเรกคอร์ดที่ต้องการ
3. บนแท็บด่วน **การแทนที่นิติบุคคล** ให้เลือก **เพิ่ม**
4. เลือก **บริษัท** แล้วเลือก **เพิ่ม**
5. เลือกกล่องกาเครื่องหมาย **การปันส่วน**
6. เลือก **เงื่อนไขการปันส่วน**
7. เลือก **แก้ไข** เพื่อปรับเปลี่ยนเรกคอร์ดเริ่มต้นหรือเลือก **ใหม่** เพื่อเพิ่มเรกคอร์ด
8. ในฟิลด์ **เปอร์เซ็นต์** ให้ป้อนเปอร์เซ็นต์ของธุรกรรมใบสำคัญที่คุณต้องการปันส่วน
9. บนแท็บด่วน **มิติทางการเงินต้นทาง** ใน **เงื่อนไขการเลือก** สำหรับมิติทางการเงินแต่ละมิติ ให้เลือกตัวเลือก
    - ถ้าคุณเลือก **แบบเฉพาะเจาะจง** ให้เลือกค่ามิติทางการเงินในกล่องแบบหล่นลงทางด้านขวา
    - ถ้าคุณเลือก **ไม่เฉพาะเจาะจง** ไม่จำเป็นต้องมีข้อมูลเพิ่มเติมสำหรับมิติทางการเงิน
10. บนแท็บด่วน **บัญชีแยกประเภทปลายทาง** ในฟิลด์ **ไปยังบัญชี** ให้เลือกบัญชีหลักที่คุณต้องการปันส่วนเปอร์เซ็นต์ของธุรกรรมใบสำคัญ
11. ใน **รักษามิติทางการเงินของต้นทาง** สำหรับมิติทางการเงินแต่ละมิติ ให้เลือกตัวเลือก
    - ถ้าคุณเลือก **ไม่ใช่** ให้เลือกค่ามิติทางการเงินในกล่องแบบหล่นลงทางด้านขวาที่คุณต้องการปันส่วนธุรกรรมใบสำคัญให้
    - ถ้าคุณเลือก **ใช่** ไม่จำเป็นต้องใช้ข้อมูลเพิ่มเติม ระบบจะเก็บค่าบนใบสำคัญเดิมเมื่อลงรายการบัญชีการปันส่วน
12. ทำซ้ำขั้นตอนที่ 7-11 สำหรับการปันส่วนเพิ่มเติมแต่ละรายการ ผลรวมของการปันส่วนทั้งหมดจะระบุอยู่ในฟิลด์ **เปอร์เซ็นต์รวม** ยอดเงินนี้ต้องไม่เกิน 100
13. ปิดหน้าทั้งหมด

>[!NOTE] 
> คุณสามารถเลือกที่จะใช้ปุ่ม **คัดลอก** เพื่อทำซ้ำการปันส่วนที่เลือก

เมื่อมีการสร้างเงื่อนไขการปันส่วนสำหรับบัญชีหลัก ระบบจะลงรายการบัญชีใบสำคัญใหม่โดยอัตโนมัติเมื่อมีการลงรายการบัญชีใบสำคัญที่ตรงกับมิติทางการเงินต้นทางในเงื่อนไขการปันส่วน


[!INCLUDE[footer-include](../../includes/footer-banner.md)]