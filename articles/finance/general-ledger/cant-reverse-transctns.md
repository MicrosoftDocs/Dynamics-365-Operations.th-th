---
title: เหตุใดฉันจึงไม่สามารถกลับรายการธุรกรรมนี้ได้
description: บทความนี้อธิบายเหตุผลต่างๆ ที่ทําให้ไม่สามารถกลับรายการธุรกรรมได้ นอกจากนี้ ยังแสดงรายการโซลูชันสําหรับปัญหานี้
author: kweekley
ms.date: 07/21/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: kfend
ms.search.region: Global
ms.author: kweekley
ms.search.validFrom: 2021-07-21
ms.dyn365.ops.version: 10.0.20
ms.openlocfilehash: 9a8b26584b1a9b82440583db693cd14daa580e22
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8876195"
---
# <a name="why-cant-i-reverse-this-transaction"></a>เหตุใดฉันจึงไม่สามารถกลับรายการธุรกรรมนี้ได้

[!include [banner](../includes/banner.md)]

บทความนี้อธิบายเหตุผลต่างๆ ที่ทําให้ไม่สามารถกลับรายการธุรกรรมได้ นอกจากนี้ ยังแสดงรายการโซลูชันสําหรับปัญหานี้

## <a name="symptom"></a>อาการ

องค์กรอาจพบสถานการณ์ที่องค์กรต้องกลับรายการธุรกรรมที่ลงรายการบัญชีไว้ ในบางครั้ง ระบบจะป้องกันไม่ให้กลับรายการธุรกรรมเหล่านี้ ลักษณะการทํางานนี้สามารถพร้อมต์คําถามสองข้อ:

- เหตุใดฉันจึงไม่สามารถกลับรายการธุรกรรมได้
- คุณลักษณะการกลับรายการโดยรวมมีผลต่อลักษณะการทํางานนี้อย่างไร

## <a name="resolution"></a>การแก้ปัญหา

ธุรกรรมต้องตรงกับเงื่อนไขที่กําหนดก่อนจึงจะสามารถกลับรายการได้ ส่วนที่เหลือของบทความนี้แสดงการตรวจสอบความถูกต้องสําหรับแต่ละโมดูล แม้ว่าบทความนี้จะมุ่งเน้นไปที่ธุรกรรมใน Microsoft Dynamics 365 Finance แต่แนวคิดและการตรวจสอบความถูกต้องบางอย่างสามารถนําไปใช้กับแอปอื่นๆ ได้ เช่น Dynamics 365 Supply Chain Management

นอกจากนี้ ตำแหน่งที่มีการกลับรายการธุรกรรมอาจส่งผลว่าสามารถกลับรายการได้หรือไม่ ตัวอย่างเช่น การชําระเงินให้แก่ผู้จัดจําหน่ายที่มีการลงรายการบัญชีเป็นเช็คสามารถกลับรายการได้จากส่วน **เช็ค** บนหน้าธุรกรรมสําหรับบัญชีธนาคารเท่านั้น ไม่สามารถกลับรายการจากหน้า **ธุรกรรมใบสําคัญ** ในบัญชีแยกประเภททั่วไปได้

ถ้าคุณลักษณะ **การกลับรายการโดยรวมสําหรับเอกสารหลายรายการ** (หรือที่เรียกว่า คุณลักษณะการกลับรายการโดยรวม) ถูกเปิดในพื้นที่ทำงาน **การจัดการคุณลักษณะ** จะส่งผลต่อจำนวนธุรกรรมที่สามารถกลับรายการได้และตำแหน่งที่สามารถกลับรายการได้ คุณลักษณะนี้ให้ประโยชน์สองอย่างเมื่อเปิดใช้งาน:

- สำหรับบางชนิดของธุรกรรม คุณสามารถเลือกและกลับรายการธุรกรรมได้มากกว่าหนึ่งรายการจากสมุดรายวันที่ลงรายการบัญชีไว้ หรือจากหน้า **ธุรกรรมใบสําคัญ** อย่างไรก็ตาม ธุรกรรมแต่ละรายการต้องสามารถกลับรายการได้ ก่อนที่จะเปิดคุณลักษณะ ก่อนที่จะมีการแนะนําคุณลักษณะนี้ ธุรกรรมจะต้องถูกกลับรายการทีละรายการ
- ธุรกรรมบัญชีแยกประเภทย่อย *บางรายการ* สามารถกลับรายการได้จากสมุดรายวัน (สมุดรายวันทั่วไป) หรือหน้า **ธุรกรรมใบสําคัญ** ซึ่งไม่จําเป็นต้องกลับรายการจากหน้าบัญชีแยกประเภทย่อย ตัวอย่างเช่น ก่อนหน้านี้สามารถกลับรายการสมุดรายวันใบแจ้งหนี้ของผู้จัดจําหน่ายได้จากหน้า **ธุรกรรมผู้จัดจําหน่าย** เท่านั้น อย่างไรก็ตาม ขณะนี้สามารถกลับรายการได้จากด้านบัญชีแยกประเภททั่วไปด้วย จากสมุดรายวัน หรือหน้า **ธุรกรรมใบสําคัญ** แต่ละส่วนของบทความนี้จะอธิบายถึงชนิดของธุรกรรมที่ประโยชน์นี้ใช้ไม่ได้

คุณลักษณะการกลับรายการโดยรวม **ไม่** เปิดใช้งานให้มีการกลับรายการชนิดของธุรกรรมเพิ่มเติม ถ้าไม่สามารถกลับรายการชนิดของธุรกรรมก่อนหน้านี้ได้ จะยังไม่สามารถกลับรายการหลังจากที่มีการเปิดคุณลักษณะการกลับรายการ ตัวอย่างเช่น ใบแจ้งหนี้ของผู้จัดจําหน่ายใบสั่งซื้อไม่สามารถกลับรายการได้ โดยไม่คำนึงว่ามีการเปิดคุณลักษณะการกลับรายการโดยรวมหรือไม่

สําหรับข้อมูลเพิ่มเติมเกี่ยวกับคุณลักษณะการกลับรายการโดยรวม ให้ดูที่ [กลับรายการการลงรายการบัญชีสมุดรายวัน](reverse-journal-posting.md)

## <a name="general-ledger"></a>บัญชีแยกประเภททั่วไป

การปรับปรุงบัญชีแยกประเภททั่วไปจะถูกป้อนโดยใช้บัญชีแยกประเภทเท่านั้น ดังนั้น จึงอัพเดตเฉพาะบัญชีแยกประเภททั่วไปเท่านั้น

ถ้าคุณลักษณะการกลับรายการโดยรวมถูกปิด การปรับปรุงบัญชีแยกประเภททั่วไปส่วนใหญ่สามารถถูกกลับรายการได้ทีละรายการจากหน้า **ธุรกรรมสำหรับ \<main account\>** สำหรับบัญชีแยกประเภท (**LedgerTransAccount**) (ชื่อที่แน่นอนของหน้าจะแตกต่างกันไป โดยขึ้นอยู่กับบัญชีหลักที่เลือก) หน้าจะแสดงธุรกรรมแต่ละรายการที่ได้ลงรายการบัญชีไปที่บัญชีหลักแล้ว โดยทั่วไปจะเปิดจากหน้า **รายการงบทดลอง** หรือโดยการเลือก **ธุรกรรม** ในหน้า **ธุรกรรมใบสําคัญ**

ถ้าคุณลักษณะการกลับรายการโดยรวมเปิดอยู่ ขณะนี้จะสามารถกลับรายการใบสําคัญบัญชีแยกประเภททั่วไปหนึ่งใบขึ้นไปจากหน้า **ธุรกรรมใบสําคัญ** และจากสมุดรายวันที่ลงรายการบัญชีธุรกรรมนั้น ข้อยกเว้น ได้แก่ การประเมินค่าใหม่ตามสกุลเงินต่างประเทศของบัญชีแยกประเภททั่วไป การรวมบัญชี และธุรกรรมปิดบัญชีสิ้นปี ธุรกรรมเหล่านั้นจะถูกกลับรายการจากหน้าที่มีการเรียกใช้การปิดบัญชีสิ้นปี

### <a name="reasons-why-transactions-cant-be-reversed"></a>เหตุผลที่ไม่สามารถกลับรายการธุรกรรมได้

ไม่สามารถกลับรายการธุรกรรมได้เนื่องจากสาเหตุต่อไปนี้:

- สมุดรายวันทั่วไป:

    - รอบระยะเวลาทางบัญชีถูกระงับหรือปิดอย่างถาวร:

        - ถ้าวันที่กลับรายการอยู่ในรอบระยะเวลาทางบัญชีที่ไม่ได้เปิด ธุรกรรมนั้นจะไม่สามารถกลับรายการได้
        - ถ้าธุรกรรมสนับสนุนรายการของวันที่กลับรายการ ธุรกรรมยังคงสามารถถูกกลับรายการได้โดยการเปลี่ยนวันที่กลับรายการไปยังรอบระยะเวลาเปิด

    - มีการเรียกใช้กระบวนการปิดบัญชีสิ้นปี:

        - วันที่ลงบัญชีของธุรกรรมอยู่ในปีบัญชีที่ผ่านการปิดบัญชีสิ้นปี แม้ว่ารอบระยะเวลาในปีบัญชีอาจยังคงเปิดอยู่ แต่ธุรกรรมไม่สามารถกลับรายการได้ ถ้ามีการรันกระบวนการปิดบัญชีสิ้นปีสําหรับปีบัญชี ปีบัญชีมีสถานะที่แตกต่างจากรอบระยะเวลาในปีบัญชี
        - คุณสามารถกลับรายการการปิดบัญชีสิ้นปี แล้วจากนั้น สามารถย้อนกลับธุรกรรมได้ วิธีนี้อาจไม่ใช่ตัวเลือก ซึ่งอาจง่ายกว่าในการป้อนธุรกรรมที่กลับรายการด้วยตนเองในรอบระยะเวลาที่เปิดของปีบัญชีที่ปิดหรือปีบัญชีถัดไป โดยขึ้นอยู่กับสถานะของกระบวนการปิดรอบบัญชี ถ้ามีการลงรายการบัญชีธุรกรรมใหม่ไปยังรอบระยะเวลาเปิดของปีบัญชีที่ผ่านกระบวนการปิดบัญชีสิ้นปี การปิดบัญชีสิ้นปีต้องถูกรันอีกครั้ง

    - การกลับรายการธุรกรรมอยู่ระหว่างดําเนินการแล้ว:

        - ถ้าธุรกรรมอยู่ในกระบวนการกลับรายการ กระบวนการนั้นต้องเสร็จสมบูรณ์ กระบวนการกลับรายการที่แยกต่างหากไม่สามารถทําได้ 
        - หลังจากที่เสร็จสิ้นการกลับรายการ ธุรกรรมที่กลับรายการสามารถกลับรายการได้อีกครั้ง (นั่นคือ สามารถกลับการกลับรายการได้)

    - การชำระบัญชีแยกประเภท:

        - ถ้าธุรกรรมหนึ่งบรรทัดขึ้นไปได้ถูกชําระบัญชีในบัญชีแยกประเภทโดยใช้งานประจํางวด **การชําระบัญชีแยกประเภท** (**บัญชีแยกประเภททั่วไป \> งานประจํางวด \> การชําระบัญชีแยกประเภท**) เพื่อให้มีเรกคอร์ดอยู่ในตาราง LedgerTransSettlement ธุรกรรมนั้นจะไม่สามารถกลับรายการได้
        - คุณสามารถกลับรายการการชําระบัญชีแยกประเภท แล้วจากนั้น สามารถย้อนกลับใบสำคัญได้

    - ระหว่างบริษัท:

        - ถ้าธุรกรรมเป็นธุรกรรมระหว่างบริษัท ธุรกรรมนั้นจะไม่สามารถกลับรายการได้
        - ธุรกรรม **ไม่ใช่** ธุรกรรมระหว่างบริษัท แต่มีการลงรายการบัญชีไปยังบัญชีหลัก "ครบกำหนดชำระให้แก่" หรือ "ครบกําหนดชําระจาก" ที่กําหนดไว้บนหน้า **การตั้งค่าระหว่างบริษัท**

    - รายการคงค้าง:

        - ถ้ามีการกลับรายการใบสําคัญบัญชีแยกประเภททั่วไปที่ค้างรับค้างจ่าย รายการที่ค้างรับค้างจ่ายและธุรกรรมย่อยการค้างรับค้างจ่ายที่เกี่ยวข้องทั้งหมดจะถูกกลับรายการ
        - ไม่สามารถกลับรายการธุรกรรมย่อยการค้างรับค้างจ่ายแต่ละรายการได้

- สมุดรายวันการรับรู้รายได้:

    - เหตุผลที่ไม่สามารถกลับรายการธุรกรรมการรับรู้รายได้ได้
    - เมื่อมีการรับรู้รายได้ผ่านทางสมุดรายวันการรับรู้รายได้ จะมีการลงรายการบัญชีใบสําคัญในบัญชีแยกประเภทเท่านั้น ดังนั้น บนหน้า **ธุรกรรมใบสําคัญ** ธุรกรรมจะปรากฏขึ้นราวกับว่าเป็นเพียงรายการบัญชีแยกประเภททั่วไปเท่านั้น

- การประเมินค่าใหม่ตามสกุลเงินต่างประเทศ:

    - สามารถกลับรายการธุรกรรมการประเมินค่าใหม่ตามสกุลเงินต่างประเทศได้ แต่เฉพาะจากหน้า **การประเมินค่าใหม่ตามสกุลเงินต่างประเทศ** ของบัญชีแยกประเภททั่วไปที่มีการเรียกใช้
    - การกลับรายการสามารถทําได้เสร็จสมบูรณ์เฉพาะเมื่อมีการลงรายการบัญชีในรอบระยะเวลาทางบัญชีที่เปิดเท่านั้น

- การรวมบัญชี:

    - สามารถกลับรายการธุรกรรมการรวมบัญชีได้ แต่เฉพาะจากหน้า **ธุรกรรมการรวมบัญชี** เท่านั้น
    - การกลับรายการสามารถทําได้เสร็จสมบูรณ์เฉพาะเมื่อมีการลงรายการบัญชีในรอบระยะเวลาทางบัญชีที่เปิดเท่านั้น

- การปิดบัญชีสิ้นปี:

    - ธุรกรรมการปิดบัญชีสิ้นปี (ทั้งธุรกรรมการปิดบัญชีและธุรกรรมการเปิดบัญชี) สามารถกลับรายการได้ด้วยวิธีต่อไปนี้:

        - ถ้าคุณลักษณะการปรับปรุงการปิดบัญชีสิ้นปีของบัญชีแยกประเภททั่วไปถูกปิดอยู่ ให้เลือกตัวเลือก **ยกเลิกการปิดก่อนหน้านี้** ในกล่องโต้ตอบ **การปิดบัญชีสิ้นปี**
        - ถ้าคุณลักษณะการปรับปรุงสิ้นปีของบัญชีแยกประเภททั่วไปถูกเปิดอยู่ ให้เลือกเรกคอร์ดบริษัทและปีบัญชีที่ถูกสร้างขึ้นสําหรับการปิดบัญชีสิ้นปีในหน้า **ปิดบัญชีสิ้นปี** แล้วจากนั้น เลือก **กลับรายการปิดบัญชีสิ้นปี**

    - โปรดทราบว่า การกลับรายการของการปิดบัญชีสิ้นปีจะลบธุรกรรมการปิดบัญชีและธุรกรรมการเปิดบัญชี ไม่เคยมีการลงรายการบัญชีใบสําคัญที่กลับรายการ

## <a name="accounts-payable"></a>บัญชีเจ้าหนี้

ชนิดของธุรกรรมหลายชนิดจะอัพเดตบัญชีแยกประเภทย่อยของบัญชีเจ้าหนี้ ตัวอย่างประกอบด้วยใบแจ้งหนี้ของผู้จัดจําหน่าย สมุดรายวันใบแจ้งหนี้ของผู้จัดจําหน่าย และรายงานค่าใช้จ่าย

ถ้าคุณลักษณะการกลับรายการโดยรวมถูกปิดอยู่ ธุรกรรมสามารถถูกกลับรายการได้ทีละรายการจากหน้า **ธุรกรรมของผู้จัดจำหน่าย** สำหรับใบแจ้งหนี้ หรือหน้า **บัญชีธนาคาร** สำหรับการชำระเงินด้วยเช็ค

ถ้าคุณลักษณะการกลับรายการโดยรวมเปิดอยู่ จะยังสามารถกลับรายการธุรกรรมบัญชีเจ้าหนี้หนึ่งรายการขึ้นไปจากหน้า **ธุรกรรมใบสําคัญ** และจากสมุดรายวันที่ลงรายการบัญชีธุรกรรมนั้น อย่างไรก็ตาม การชําระเงินให้แก่ผู้จัดจําหน่ายยังสามารถกลับรายการได้จากบัญชีธนาคารเท่านั้น นอกจากนี้ ธุรกรรมผู้จัดจําหน่ายไม่สามารถกลับรายการจากหน้า **ธุรกรรมสำหรับ \<main account\>** สําหรับบัญชีแยกประเภท สามารถกลับรายการได้เฉพาะจากหน้า **ธุรกรรมใบสําคัญ** เท่านั้น

โปรดทราบว่าธุรกรรมบางรายการไม่สามารถกลับรายการได้เลย ตัวอย่างประกอบด้วยใบแจ้งหนี้ของผู้จัดจําหน่ายตามใบสั่งซื้อและการชําระเงินให้แก่ผู้จัดจําหน่ายทางอิเล็กทรอนิกส์

### <a name="reasons-why-vouchers-cant-be-reversed"></a>เหตุผลที่ไม่สามารถกลับรายการใบสําคัญได้

ไม่สามารถกลับรายการใบสําคัญได้เนื่องจากสาเหตุต่อไปนี้:

- รอบระยะเวลาทางบัญชีถูกระงับหรือปิด:

    - ถ้าวันที่กลับรายการอยู่ในรอบระยะเวลาทางบัญชีที่ไม่ได้เปิด ธุรกรรมนั้นจะไม่สามารถกลับรายการได้
    - ถ้าธุรกรรมสนับสนุนรายการของวันที่กลับรายการ ธุรกรรมยังคงสามารถถูกกลับรายการได้โดยการเปลี่ยนวันที่กลับรายการไปยังรอบระยะเวลาเปิด

- มีการเรียกใช้กระบวนการปิดบัญชีสิ้นปีของบัญชีแยกประเภททั่วไป:

    - วันที่ลงบัญชีของธุรกรรมอยู่ในปีบัญชีที่ถูกปิดในบัญชีแยกประเภททั่วไป แม้ว่ารอบระยะเวลาในปีบัญชีอาจยังคงเปิดอยู่ แต่ธุรกรรมไม่สามารถกลับรายการได้ ถ้ามีการรันกระบวนการปิดบัญชีสิ้นปีสําหรับปีบัญชี ปีบัญชีมีสถานะที่แตกต่างจากรอบระยะเวลาในปีบัญชี
    - คุณสามารถกลับรายการการปิดบัญชีสิ้นปี แล้วจากนั้น สามารถย้อนกลับธุรกรรมได้ วิธีนี้อาจไม่ใช่ตัวเลือก ซึ่งอาจง่ายกว่าในการป้อนธุรกรรมที่กลับรายการด้วยตนเองในรอบระยะเวลาที่เปิดของปีบัญชีที่ปิดหรือปีบัญชีถัดไป โดยขึ้นอยู่กับสถานะของกระบวนการปิดรอบบัญชี ถ้ามีการลงรายการบัญชีธุรกรรมใหม่ไปยังรอบระยะเวลาเปิดของปีบัญชีที่ผ่านกระบวนการปิดบัญชีสิ้นปี การปิดบัญชีสิ้นปีต้องถูกรันอีกครั้ง

- รายการสมุดรายวันของบัญชีแยกประเภทย่อยยังไม่ได้ถูกโอนย้ายไปยังบัญชีแยกประเภททั่วไป:

    - เหตุผลนี้ใช้กับใบแจ้งหนี้ของผู้จัดจําหน่ายที่ไม่ใช่ใบสั่งซื้อเท่านั้น
    - ใช้หน้า **รายการสมุดรายวันของบัญชีแยกประเภทย่อยที่ยังไม่ได้โอนย้าย** เพื่อโอนย้ายรายการไปยังบัญชีแยกประเภททั่วไป จากนั้น คุณสามารถกลับรายการใบแจ้งหนี้ของผู้จัดจําหน่ายที่ไม่ใช่ใบสั่งซื้อได้จากหน้า **ธุรกรรมของผู้จัดจําหน่าย**

- การชำระเงิน:

    - ธุรกรรม (เช่น ใบแจ้งหนี้ หรือการชําระเงิน) จะถูกชําระหรือทําเครื่องหมายสําหรับการชําระเงิน

        - คุณสามารถตรวจสอบได้ว่าธุรกรรมมีการชําระเงินหรือทําเครื่องหมายสําหรับการชําระเงินหรือไม่ โดยการเลือก **ดูการชําระเงิน** หรือ **การชําระเงิน \> ประวัติการชําระเงิน** ในหน้า **ธุรกรรมของผู้จัดจําหน่าย**
        - นอกจากนี้ คุณยังสามารถกลับรายการชําระเงินจากหน้า **ธุรกรรมของผู้จัดจําหน่าย** (**การชําระเงิน \> ยกเลิกการชำระเงิน**) ถ้าหนึ่งในธุรกรรมต้องถูกกลับรายการ

- ใบสําคัญมีธุรกรรมบัญชีแยกประเภทย่อยมากกว่าหนึ่งรายการที่ถูกป้อนโดยใช้หมายเลขใบสําคัญเดียวกัน (การออกใบสําคัญหนึ่งฉบับ)
- ใบแจ้งหนี้ยังไม่ได้รับการอนุมัติ:

    - ถ้าไม่ได้เลือกกล่องกาเครื่องหมาย **การอนุมัติ** บนใบแจ้งหนี้ จะไม่สามารถกลับรายการใบแจ้งหนี้ได้

        - ในกรณีนี้ การอนุมัติไม่ได้อ้างอิงถึงการอนุมัติในกระบวนการลําดับงาน แต่หมายถึงตัวเลือก **การอนุมัติ** บนใบแจ้งหนี้ ตัวเลือกนี้ถูกใช้เพื่อป้องกันไม่ให้มีการชําระเงินตามใบแจ้งหนี้ โดยทั่วไปจะใช้สําหรับใบแจ้งหนี้ของทะเบียนใบแจ้งหนี้ของผู้จัดจําหน่าย

- ธุรกรรมอยู่ในที่เก็บพักใบแจ้งหนี้:

    - ใบแจ้งหนี้ในที่เก็บพักไม่สามารถกลับรายการได้โดยตรงจากหน้า **ธุรกรรมของผู้จัดจําหน่าย** แต่ต้องกลับรายการผ่านกระบวนการยกเลิกบนหน้า **สมุดรายวันการอนุมัติใบแจ้งหนี้** แทน

- ธุรกรรมมีใบแจ้งหนี้หลักที่มีการแก้ไขแล้ว (การแปลเป็นภาษาอินเดีย)
- ธุรกรรมมีสถานะตั๋วสัญญาใช้เงินเป็น **ใบแจ้งหนี้ที่ชําระผ่านธนาคาร**
- ธุรกรรมถูกใช้สําหรับการชําระภาษีบางส่วน
- ธุรกรรมประกอบด้วยบัญชีผู้จัดจําหน่าย แต่กําลังถูกกลับรายการจากหน้าที่ไม่ถูกต้อง เช่น หน้า **ธุรกรรมสําหรับ \<main account\>**:

    - ตามที่เหตุผลนี้แนะนํา แม้ว่าเมื่อคุณลักษณะการกลับรายการโดยรวมจะถูกเปิดใช้งาน ธุรกรรมบัญชีแยกประเภทย่อยบางรายการสามารถกลับรายการได้จากหน้าเฉพาะเท่านั้น

### <a name="types-of-transactions-that-cant-be-reversed"></a>ชนิดของธุรกรรมที่ไม่สามารถกลับรายการได้

ไม่สามารถกลับรายการชนิดของธุรกรรมต่อไปนี้:

- การประเมินค่าใหม่ตามสกุลเงินต่างประเทศ:

    - ซึ่งแตกต่างจากการประเมินค่าใหม่ตามสกุลเงินต่างประเทศของบัญชีแยกประเภททั่วไป การประเมินค่าใหม่ตามสกุลเงินต่างประเทศของบัญชีลูกหนี้และบัญชีเจ้าหนี้ไม่สามารถกลับรายการได้ แต่คุณต้องรันการประเมินค่าใหม่อีกครั้งโดยใช้วันที่ใบแจ้งหนี้แทน ในกรณีนี้ การประเมินค่าใหม่จะใช้อัตราแลกเปลี่ยนจากวันที่ของใบแจ้งหนี้ และทําให้เกิดกําไรหรือขาดทุนที่ยังไม่รับรู้เป็น 0 (ศูนย์) ดังนั้น ผลลัพธ์จะคล้ายกับผลลัพธ์ของการกลับรายการการประเมินค่าใหม่ก่อนหน้านี้ อย่างไรก็ตาม โปรดทราบว่าระบบจะไม่กลับรายการยอดเงินเดียวกัน ถ้าอัตราแลกเปลี่ยนเริ่มต้นมีการเปลี่ยนแปลงในใบแจ้งหนี้

- ใบแจ้งหนี้ของผู้จัดจำหน่ายของใบสั่งซื้อ:

    - ต้องสร้างใบลดหนี้เพื่อกลับรายการใบแจ้งหนี้ของผู้จัดจําหน่าย สําหรับข้อมูลเพิ่มเติมเกี่ยวกับวิธีการสร้างธุรกรรมการกลับรายการ ให้ดูที่ [สร้างใบสั่งส่งคืนสินค้าซื้อ](../../supply-chain/procurement/tasks/create-purchase-return-order.md)

- ตั๋วสัญญาใช้เงิน
- การจัดส่งการส่งออกเลตเตอร์ออฟเครดิตของธนาคาร

## <a name="accounts-receivable"></a>บัญชีลูกหนี้

ชนิดของธุรกรรมหลายชนิดจะอัปเดตบัญชีแยกประเภทย่อยของบัญชีเจ้าหนี้ ตัวอย่างประกอบด้วยใบแจ้งหนี้ของลูกค้าจากใบสั่งขาย ใบแจ้งหนี้ของลูกค้าที่ถูกป้อนผ่านสมุดรายวันทั่วไป ใบแจ้งหนี้ข้อความอิสระ การชําระเงินของลูกค้า และการตัดจ่าย

ถ้าคุณลักษณะการกลับรายการโดยรวมถูกปิดอยู่ ธุรกรรมสามารถถูกกลับรายการได้ทีละรายการจากหน้า **ธุรกรรมของลูกค้า** สำหรับใบแจ้งหนี้ หรือหน้า **บัญชีธนาคาร** สำหรับเงินฝาก สําหรับข้อมูลเกี่ยวกับวิธีการกลับรายการการชําระเงิน ให้ดูที่ส่วน [การจัดการเงินสดและธนาคาร](cant-reverse-transctns.md#cash-and-bank-management) ต่อไปในบทความนี้

ถ้าคุณลักษณะการกลับรายการโดยรวมถูกเปิดอยู่ จะยังสามารถกลับรายการธุรกรรมบัญชีลูกหนี้หนึ่งรายการขึ้นไปจากหน้า **ธุรกรรมใบสําคัญ** และสมุดรายวันที่มีการลงรายการบัญชีธุรกรรมนั้น อย่างไรก็ตาม เงินฝากยังคงสามารถถูกกลับรายการได้จากบัญชีธนาคารเท่านั้น และสามารถกลับรายการใบแจ้งหนี้ข้อความอิสระได้จากหน้าเริ่มต้นเท่านั้น (ถ้าคุณลักษณะที่อนุญาตให้แก้ไขได้ถูกเปิดอยู่) นอกจากนี้ ธุรกรรมของลูกค้ายังคงไม่สามารถกลับรายการจากหน้า **ธุรกรรมสำหรับ \<main account\>** สําหรับบัญชีแยกประเภท อย่างไรก็ตาม สามารถกลับรายการได้จากหน้า **ธุรกรรมใบสําคัญ** เท่านั้น

โปรดทราบว่าธุรกรรมบางรายการไม่สามารถกลับรายการได้ ตัวอย่างประกอบด้วยใบแจ้งหนี้และการตัดจ่ายของลูกค้าตามใบสั่งขาย

### <a name="reasons-why-transactions-cant-be-reversed"></a>เหตุผลที่ไม่สามารถกลับรายการธุรกรรมได้

ไม่สามารถกลับรายการธุรกรรมได้เนื่องจากสาเหตุต่อไปนี้:

- รอบระยะเวลาทางบัญชีถูกระงับหรือปิดอย่างถาวร:

    - ถ้าวันที่กลับรายการอยู่ในรอบระยะเวลาทางบัญชีที่ไม่ได้เปิด ธุรกรรมนั้นจะไม่สามารถกลับรายการได้
    - ถ้าธุรกรรมสนับสนุนรายการของวันที่กลับรายการ ธุรกรรมยังคงสามารถถูกกลับรายการได้โดยการเปลี่ยนวันที่กลับรายการไปยังรอบระยะเวลาเปิด

- มีการเรียกใช้กระบวนการปิดบัญชีสิ้นปีของบัญชีแยกประเภททั่วไป:

    - วันที่ลงบัญชีของธุรกรรมอยู่ในปีบัญชีที่ผ่านการปิดบัญชีสิ้นปีของบัญชีแยกประเภททั่วไป แม้ว่ารอบระยะเวลาในปีบัญชีอาจยังคงเปิดอยู่ แต่ธุรกรรมไม่สามารถกลับรายการได้ ถ้ามีการรันกระบวนการปิดบัญชีสิ้นปีสําหรับปีบัญชี ปีบัญชีมีสถานะที่แตกต่างจากรอบระยะเวลาในปีบัญชี
    - คุณสามารถกลับรายการการปิดบัญชีสิ้นปี แล้วจากนั้น สามารถย้อนกลับธุรกรรมได้ วิธีนี้อาจไม่ใช่ตัวเลือก ซึ่งอาจง่ายกว่าในการป้อนธุรกรรมที่กลับรายการด้วยตนเองในรอบระยะเวลาที่เปิดของปีบัญชีที่ปิดหรือปีบัญชีถัดไป โดยขึ้นอยู่กับสถานะของกระบวนการปิดรอบบัญชี ถ้ามีการลงรายการบัญชีธุรกรรมใหม่ไปยังรอบระยะเวลาเปิดของปีบัญชีที่ผ่านกระบวนการปิดบัญชีสิ้นปี การปิดบัญชีสิ้นปีต้องถูกรันอีกครั้ง

- รายการสมุดรายวันของบัญชีแยกประเภทย่อยยังไม่ได้ถูกโอนย้ายไปยังบัญชีแยกประเภททั่วไป:

    - เหตุผลนี้ใช้กับใบแจ้งหนี้ข้อความอิสระเท่านั้น
    - ใช้หน้า **รายการสมุดรายวันของบัญชีแยกประเภทย่อยที่ยังไม่ได้โอนย้าย** เพื่อโอนย้ายรายการไปยังบัญชีแยกประเภททั่วไป จากนั้น คุณสามารถกลับรายการหรือแก้ไขใบแจ้งหนี้ข้อความอิสระได้ ถ้าฟังก์ชันการแก้ไขถูกเปิดใช้งานอยู่

- การชำระเงิน:

    - ธุรกรรม (เช่น ใบแจ้งหนี้ หรือการชําระเงิน) จะถูกชําระหรือทําเครื่องหมายสําหรับการชําระเงิน

        - คุณสามารถตรวจสอบได้ว่าธุรกรรมมีการชําระเงินหรือทําเครื่องหมายสําหรับการชําระเงินหรือไม่ โดยการเลือก **ดูการชําระเงิน** หรือ **การชําระเงิน \> ประวัติการชําระเงิน** ในหน้า **ธุรกรรมของลูกค้า**
        - นอกจากนี้ คุณยังสามารถกลับรายการชําระเงินจากหน้า **ธุรกรรมของลูกค้า** (**การชําระเงิน \> ยกเลิกการชำระเงิน**) ถ้าหนึ่งในธุรกรรมต้องถูกกลับรายการ

- ธุรกรรมประกอบด้วยธุรกรรมบัญชีแยกประเภทย่อยมากกว่าหนึ่งรายการที่ถูกป้อนโดยใช้หมายเลขใบสําคัญเดียวกัน (การออกใบสําคัญหนึ่งฉบับ)
- ใบแจ้งหนี้ยังไม่ได้รับการอนุมัติ:

    - ถ้าไม่ได้เลือกกล่องกาเครื่องหมาย **การอนุมัติ** บนใบแจ้งหนี้ จะไม่สามารถกลับรายการใบแจ้งหนี้ได้

        - ในกรณีนี้ การอนุมัติไม่ได้อ้างอิงถึงการอนุมัติในกระบวนการลําดับงาน แต่หมายถึงตัวเลือก **การอนุมัติ** บนรายการใบสำคัญ ตัวเลือกนี้ถูกใช้เพื่อป้องกันไม่ให้มีการชําระเงินตามใบแจ้งหนี้ ถึงแม้ว่าโดยปกติตัวเลือกนี้จะใช้ในบัญชีเจ้าหนี้ แต่ก็พร้อมใช้งานสําหรับใบแจ้งหนี้บัญชีลูกหนี้ที่ป้อนผ่านสมุดรายวันด้วย

- ธุรกรรมมีใบแจ้งหนี้หลักที่มีการแก้ไขแล้ว (การแปลเป็นภาษาอินเดีย)
- ธุรกรรมประกอบด้วยบัญชีลูกค้า แต่กําลังถูกกลับรายการจากหน้าที่ไม่ถูกต้อง เช่น หน้า **ธุรกรรมสําหรับ \<main account\>**:

    - ตามที่เหตุผลนี้แนะนํา แม้ว่าเมื่อคุณลักษณะการกลับรายการโดยรวมจะถูกเปิดใช้งาน ธุรกรรมบัญชีแยกประเภทย่อยบางรายการสามารถกลับรายการได้จากหน้าเฉพาะเท่านั้น

### <a name="types-of-transactions-that-cant-be-reversed"></a>ชนิดของธุรกรรมที่ไม่สามารถกลับรายการได้

ไม่สามารถกลับรายการชนิดของธุรกรรมต่อไปนี้:

- การประเมินค่าใหม่ตามสกุลเงินต่างประเทศ:

    - ซึ่งแตกต่างจากการประเมินค่าใหม่ตามสกุลเงินต่างประเทศของบัญชีแยกประเภททั่วไป การประเมินค่าใหม่ตามสกุลเงินต่างประเทศของบัญชีลูกหนี้และบัญชีเจ้าหนี้ไม่สามารถกลับรายการได้ แต่คุณต้องรันการประเมินค่าใหม่อีกครั้งโดยใช้วันที่ใบแจ้งหนี้แทน ในกรณีนี้ การประเมินค่าใหม่จะใช้อัตราแลกเปลี่ยนจากวันที่ของใบแจ้งหนี้ และทําให้เกิดกําไรหรือขาดทุนที่ยังไม่รับรู้เป็น 0 (ศูนย์) ดังนั้น ผลลัพธ์จะคล้ายกับผลลัพธ์ของการกลับรายการการประเมินค่าใหม่ก่อนหน้านี้ อย่างไรก็ตาม โปรดทราบว่าระบบจะไม่กลับรายการยอดเงินเดียวกัน ถ้าอัตราแลกเปลี่ยนเริ่มต้นมีการเปลี่ยนแปลงในใบแจ้งหนี้

- ธุรกรรมที่ปรับปรุงภาษีหัก ณ ที่จ่าย
- ใบแจ้งหนี้ของลูกค้าของใบสั่งขาย:

    - ต้องสร้างใบลดหนี้หรือการส่งคืนเพื่อกลับรายการธุรกรรม สําหรับข้อมูลเกี่ยวกับวิธีการสร้างธุรกรรมที่กลับรายการ ให้ดูที่ [การส่งคืนสินค้าจากการขาย](../../supply-chain/warehousing/sales-returns.md)

- ตั๋วแลกเงิน
- ธุรกรรมเครื่องบันทึกเงินสด
- การปรับปรุงขั้นสูง
- ดอกเบี้ยตั๋วเงิน
- จดหมายเรียกเก็บเงิน
- เลตเตอร์ออฟเครดิตของธนาคาร
- การจัดส่งการส่งออก
- สมุดรายวันการรับรู้รายได้:

    - เมื่อคุณรับรู้รายได้ผ่านทางสมุดรายวันการรับรู้รายได้ จะมีการลงรายการบัญชีใบสําคัญในบัญชีแยกประเภท ดังนั้น รายการจะปรากฏขึ้นราวกับว่าเป็นเพียงรายการบัญชีแยกประเภททั่วไปเท่านั้น รายการเหล่านี้ไม่สามารถกลับรายการได้ เนื่องจากกําหนดการรายได้จะไม่ถูกเปิดใหม่เพื่อรับรู้รายได้อีกครั้ง

## <a name="cash-and-bank-management"></a>การจัดการเงินสดและธนาคาร

ชนิดธุรกรรมหลายชนิดจะอัพเดตบัญชีแยกประเภทย่อยของธนาคารผ่านทางสมุดรายวันทั่วไป ตัวอย่างประกอบด้วยการชําระเงินให้แก่ผู้จัดจําหน่าย การชําระเงินของลูกค้า และการโอนเงินผ่านธนาคาร

ถ้าคุณลักษณะการกลับรายการโดยรวมถูกปิดอยู่ ธุรกรรมสามารถถูกกลับรายการได้ทีละรายการจากหน้า **บัญชีธนาคาร** สำหรับเช็คและเงินฝาก หรือจากหน้า **ธุรกรรมของลูกค้า** สำหรับการชำระเงินของลูกค้า

ถ้าคุณลักษณะการกลับรายการโดยรวมถูกเปิดอยู่ จะยังสามารถกลับรายการธุรกรรมการชำระเงินหนึ่งรายการขึ้นไปจากหน้า **ธุรกรรมใบสําคัญ** และจากสมุดรายวันที่ลงรายการบัญชีธุรกรรมนั้น อย่างไรก็ตาม ยังสามารถกลับรายการเงินฝากได้จากบัญชีธนาคารเท่านั้น นอกจากนี้ ธุรกรรมธนาคารยังคงไม่สามารถกลับรายการจากหน้า **ธุรกรรมสำหรับ \<main account\>** ของบัญชีแยกประเภท อย่างไรก็ตาม สามารถกลับรายการได้จากหน้า **ธุรกรรมใบสําคัญ** เท่านั้น

โปรดทราบว่าธุรกรรมบางรายการไม่สามารถกลับรายการได้ ตัวอย่างประกอบด้วยการชําระเงินให้แก่ผู้จัดจําหน่ายทางอิเล็กทรอนิกส์

### <a name="reasons-why-transactions-cant-be-reversed"></a>เหตุผลที่ไม่สามารถกลับรายการธุรกรรมได้

ไม่สามารถกลับรายการธุรกรรมได้เนื่องจากสาเหตุต่อไปนี้:

- รอบระยะเวลาทางบัญชีถูกระงับหรือปิดอย่างถาวร:

    - ถ้าวันที่กลับรายการอยู่ในรอบระยะเวลาทางบัญชีที่ไม่ได้เปิด ธุรกรรมนั้นจะไม่สามารถกลับรายการได้
    - ถ้าธุรกรรมสนับสนุนรายการของวันที่กลับรายการ ธุรกรรมยังคงสามารถถูกกลับรายการได้โดยการเปลี่ยนวันที่กลับรายการไปยังรอบระยะเวลาเปิด

- มีการเรียกใช้กระบวนการปิดบัญชีสิ้นปีของบัญชีแยกประเภททั่วไป:

    - วันที่ลงบัญชีของธุรกรรมอยู่ในปีบัญชีที่ผ่านการปิดบัญชีสิ้นปีของบัญชีแยกประเภททั่วไป แม้ว่ารอบระยะเวลาในปีบัญชีอาจยังคงเปิดอยู่ แต่ธุรกรรมไม่สามารถกลับรายการได้ ถ้ามีการรันกระบวนการปิดบัญชีสิ้นปีสําหรับปีบัญชี ปีบัญชีมีสถานะที่แตกต่างจากรอบระยะเวลาในปีบัญชี
    - คุณสามารถกลับรายการการปิดบัญชีสิ้นปี แล้วจากนั้น สามารถย้อนกลับธุรกรรมได้ วิธีนี้อาจไม่ใช่ตัวเลือก ซึ่งอาจง่ายกว่าในการป้อนธุรกรรมที่กลับรายการด้วยตนเองในรอบระยะเวลาที่เปิดของปีบัญชีที่ปิดหรือปีบัญชีถัดไป โดยขึ้นอยู่กับสถานะของกระบวนการปิดรอบบัญชี ถ้ามีการลงรายการบัญชีธุรกรรมใหม่ไปยังรอบระยะเวลาเปิดของปีบัญชีที่ผ่านกระบวนการปิดบัญชีสิ้นปี การปิดบัญชีสิ้นปีต้องถูกรันอีกครั้ง

- การชำระเงิน:

    - ธุรกรรม (การชําระเงิน) ถูกชําระหรือทําเครื่องหมายสําหรับการชําระเงิน

        - คุณสามารถตรวจสอบได้ว่าธุรกรรมมีการชําระเงินหรือทําเครื่องหมายสําหรับการชําระเงินหรือไม่ โดยการเลือก **ดูการชําระเงิน** หรือ **การชําระเงิน \> ประวัติการชําระเงิน** ในหน้า **ธุรกรรมของผู้จัดจำหน่าย** หรือ **ธุรกรรมของลูกค้า**
        - นอกจากนี้ คุณยังสามารถกลับรายการชําระเงินจากหน้า **ธุรกรรมของผู้จัดจำหน่าย** หรือ **ธุรกรรมของลูกค้า** (**การชําระเงิน \> ยกเลิกการชำระเงิน**) ถ้าหนึ่งในธุรกรรมต้องถูกกลับรายการ

- ธุรกรรมประกอบด้วยธุรกรรมบัญชีแยกประเภทย่อยมากกว่าหนึ่งรายการที่ถูกป้อนโดยใช้หมายเลขใบสําคัญเดียวกัน (การออกใบสําคัญหนึ่งฉบับ)
- ธุรกรรมระหว่างกาล:

    - ถ้าธุรกรรมเกี่ยวข้องกับการชําระเงินระหว่างกาล จะไม่สามารถกลับรายการได้
    - ถ้าต้องกลับรายการการชําระเงินระหว่างกาล ก่อนอื่นการชำระเงินต้องถูกล้างจากบัญชีระหว่างกาลไปยังธนาคาร จากนั้น คุณสามารถกลับรายการการชําระเงินได้ ถ้าเป็นไปตามเกณฑ์การตรวจสอบความถูกต้องอื่นๆ

- ธุรกรรมประกอบด้วยบัญชีธนาคาร แต่กําลังถูกกลับรายการจากหน้า **ธุรกรรมสําหรับ \<main account\>** หรือจากบัญชีแยกประเภทย่อยที่ไม่ถูกต้อง เช่น บัญชีลูกหนี้ หรือบัญชีเจ้าหนี้:

    - ตามที่เหตุผลนี้แนะนํา แม้ว่าเมื่อคุณลักษณะการกลับรายการโดยรวมจะถูกเปิดใช้งาน ธุรกรรมบัญชีแยกประเภทย่อยบางรายการสามารถกลับรายการได้จากหน้าเฉพาะเท่านั้น

- การประเมินค่าใหม่ตามสกุลเงินต่างประเทศของธนาคาร:

    - สามารถกลับรายการการประเมินค่าใหม่ตามสกุลเงินต่างประเทศของธนาคารได้ อย่างไรก็ตาม การกลับรายการอาจถูกป้องกัน ถ้าคุณไม่ทําขั้นตอนการกลับรายการให้เสร็จสมบูรณ์ตามลําดับเวลา ตัวอย่างเช่น ถ้าคุณเรียกใช้การประเมินค่าใหม่ในเดือนมีนาคมและเมษายน การประเมินค่าใหม่ในเดือนมีนาคมจะไม่สามารถกลับรายการจนกว่าจะกลับรายการการประเมินค่าใหม่ในเดือนเมษายน

### <a name="types-of-transactions-that-cant-be-reversed"></a>ชนิดของธุรกรรมที่ไม่สามารถกลับรายการได้

ไม่สามารถกลับรายการชนิดของธุรกรรมต่อไปนี้:

- การชําระเงินให้แก่ผู้จัดจําหน่ายที่ทําเป็นการโอนเงินทางอิเล็กทรอนิกส์ (EFTs)
- ตั๋วสัญญาใช้เงิน
- ตั๋วแลกเงิน

## <a name="fixed-assets"></a>สินทรัพย์ถาวร

ชนิดของธุรกรรมหลายชนิดจะอัพเดตบัญชีแยกประเภทย่อยสินทรัพย์ถาวร ตัวอย่างประกอบด้วยการซื้อสินทรัพย์และค่าเสื่อมราคา

ถ้าคุณลักษณะการกลับรายการโดยรวมถูกปิดอยู่ สามารถกลับรายการธุรกรรมแต่ละรายการจากหน้า **ธุรกรรมผู้จัดจำหน่าย** จากหน้า **ธุรกรรมสินทรัพย์ถาวร** หรือจากการเช่าสินทรัพย์ โดยขึ้นอยู่กับชนิดธุรกรรม

ถ้าคุณลักษณะการกลับรายการโดยรวมถูกเปิดอยู่ จะยังสามารถกลับรายการธุรกรรมสินทรัพย์ถาวรหนึ่งรายการขึ้นไปจากหน้า **ธุรกรรมใบสําคัญ** ในสมุดรายวันที่ลงรายการบัญชีธุรกรรมนั้น

### <a name="reasons-why-transactions-cant-be-reversed"></a>เหตุผลที่ไม่สามารถกลับรายการธุรกรรมได้

ไม่สามารถกลับรายการธุรกรรมได้เนื่องจากสาเหตุต่อไปนี้:

- รอบระยะเวลาทางบัญชีถูกระงับหรือปิดอย่างถาวร:

    - ถ้าวันที่กลับรายการอยู่ในรอบระยะเวลาทางบัญชีที่ไม่ได้เปิด ธุรกรรมนั้นจะไม่สามารถกลับรายการได้
    - ถ้าธุรกรรมสนับสนุนรายการของวันที่กลับรายการ ธุรกรรมยังคงสามารถถูกกลับรายการได้โดยการเปลี่ยนวันที่กลับรายการไปยังรอบระยะเวลาเปิด

- มีการเรียกใช้กระบวนการปิดบัญชีสิ้นปีของบัญชีแยกประเภททั่วไป:

    - วันที่ลงบัญชีของธุรกรรมอยู่ในปีบัญชีที่ถูกปิดในบัญชีแยกประเภททั่วไป แม้ว่ารอบระยะเวลาในปีบัญชีอาจยังคงเปิดอยู่ แต่ธุรกรรมไม่สามารถกลับรายการได้ ถ้ามีการรันกระบวนการปิดบัญชีสิ้นปีสําหรับปีบัญชี ปีบัญชีมีสถานะที่แตกต่างจากรอบระยะเวลาในปีบัญชี
    - คุณสามารถกลับรายการการปิดบัญชีสิ้นปี แล้วจากนั้น สามารถย้อนกลับธุรกรรมได้ วิธีนี้อาจไม่ใช่ตัวเลือก ซึ่งอาจง่ายกว่าในการป้อนธุรกรรมที่กลับรายการด้วยตนเองในรอบระยะเวลาที่เปิดของปีบัญชีที่ปิดหรือปีบัญชีถัดไป โดยขึ้นอยู่กับสถานะของกระบวนการปิดรอบบัญชี ถ้ามีการลงรายการบัญชีธุรกรรมใหม่ไปยังรอบระยะเวลาเปิดของปีบัญชีที่ผ่านกระบวนการปิดบัญชีสิ้นปี การปิดบัญชีสิ้นปีต้องถูกรันอีกครั้ง

- การซื้อสินทรัพย์:

    - หากการซื้อสินทรัพย์ที่เกิดขึ้นในใบแจ้งหนี้ของผู้ขายตามใบสั่งซื้อ ต้องทำการกลับรายการด้วยการป้อนใบลดหนี้จากผู้จัดจำหน่าย สําหรับข้อมูลเกี่ยวกับวิธีการป้อนธุรกรรมการกลับรายการ ให้ดูที่ [สร้างใบสั่งส่งคืนสินค้าซื้อ](../../supply-chain/procurement/tasks/create-purchase-return-order.md)
    - การซื้อสินทรัพย์เกิดขึ้นในธุรกรรมโครงการ
    - ไม่สามารถกลับรายการการซื้อสินทรัพย์ได้หลังจากลงรายการบัญชีค่าเสื่อมราคาสำหรับสินทรัพย์แล้ว ต้องกลับรายการค่าเสื่อมราคาก่อนที่จะสามารถกลับรายการการซื้อสินทรัพย์ได้
    - ถ้าสถานะของแบบจำลองมูลค่าหรือสมุดบัญชีค่าเสื่อมราคาสำหรับสินทรัพย์ถาวรไม่เปิด จะไม่สามารถกลับรายการธุรกรรมได้

- การตัดจำหน่าย:

    - การตัดจําหน่ายจะเสร็จสิ้นผ่านทางใบแจ้งหนี้ข้อความอิสระ:

        - การแก้ไขใบแจ้งหนี้ข้อความอิสระจะถูกบล็อค ถ้ามีสินทรัพย์ถาวร อย่างไรก็ตาม ถ้าสินทรัพย์ถูกตัดจําหน่ายผ่านสมุดรายวัน คุณสามารถกลับรายการใบแจ้งหนี้ข้อความอิสระจากเรกคอร์ดสินทรัพย์ถาวรได้

    - ถ้าสถานะของแบบจำลองมูลค่าหรือสมุดบัญชีค่าเสื่อมราคาสำหรับสินทรัพย์ถาวรไม่เปิด จะไม่สามารถกลับรายการธุรกรรมได้

- ค่าเสื่อมราคา:

    - ค่าเสื่อมราคา **สามารถ** ถูกกลับรายการได้ ถ้ามีการลงรายการบัญชีค่าเสื่อมราคาต่อมาด้วย อย่างไรก็ตาม คุณจะได้รับคําเตือน เนื่องจากวิธีการนี้ไม่ใช่แนวทางที่แนวทางปฏิบัติ
    - ถ้าสถานะของแบบจำลองมูลค่าหรือสมุดบัญชีค่าเสื่อมราคาสำหรับสินทรัพย์ถาวรไม่เปิด จะไม่สามารถกลับรายการธุรกรรมได้

- มีธุรกรรม (หรือธุรกรรมการกลับรายการ) สำหรับสินทรัพย์และสมุดบัญชีสินทรัพย์หนึ่งๆ อยู่สำหรับวันที่ธุรกรรมของใบสำคัญหรือหลังจากนี้
- ธุรกรรมประกอบด้วยบัญชีสินทรัพย์ แต่กําลังถูกกลับรายการจากหน้า **ธุรกรรมสําหรับ \<main account\>** หรือจากบัญชีแยกประเภทย่อยที่ไม่ถูกต้อง เช่น บัญชีลูกหนี้ หรือบัญชีเจ้าหนี้:

    - ตามที่เหตุผลนี้แนะนํา แม้ว่าเมื่อคุณลักษณะการกลับรายการโดยรวมจะถูกเปิดใช้งาน ธุรกรรมบัญชีแยกประเภทย่อยบางรายการสามารถกลับรายการได้จากหน้าเฉพาะเท่านั้น
    - หากการซื้อสินทรัพย์เกิดขึ้นบนใบแจ้งหนี้ของผู้จัดจำหน่ายที่ไม่ใช่ใบสั่งซื้อหรือสมุดรายวันใบแจ้งหนี้ของผู้จัดจำหน่าย จะสามารถกลับรายการจากหน้า **ธุรกรรมผู้จัดจำหน่าย** ในบัญชีเจ้าหนี้เท่านั้น
    - ถ้าสินทรัพย์ได้มาจากการเช่าสินทรัพย์ คุณสามารถกลับรายการสินทรัพย์นั้นจากหน้า **ธุรกรรมหนี้สิน** ในการเช่าสินทรัพย์ได้
