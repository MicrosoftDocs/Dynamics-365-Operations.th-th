---
title: ดำเนินการชำระบัญชีแยกประเภทอัตโนมัติ
description: บทความนี้ให้ข้อมูลเกี่ยวกับกระบวนการชำระบัญชีแยกประเภทอัตโนมัติ
author: abruer
ms.date: 9/21/2022
ms.topic: article
ms.prod: ''
ms.technology: ''
audience: Application User
ms.reviewer: twheeloc
ms.search.region: Global
ms.author: abruer
ms.search.validFrom: ''
ms.dyn365.ops.version: ''
ms.assetid: ''
ms.search.form: ''
ms.openlocfilehash: b43eeeefa581b5d8b40dc2cf0187c7c781b18be3
ms.sourcegitcommit: 27ce4fc706100b626b81c3a1023238acd872e76c
ms.translationtype: HT
ms.contentlocale: th-TH
ms.lasthandoff: 10/20/2022
ms.locfileid: "9708339"
---
# <a name="automate-ledger-settlements"></a>ดำเนินการชำระบัญชีแยกประเภทอัตโนมัติ

[!include [banner](../includes/banner.md)]

ใน Microsoft Dynamics 365 Finance รุ่น 10.0.31 มีคุณลักษณะ  **ดำเนินกระบวนการชำระบัญชีแยกประเภทอัตโนมัติ** ในพื้นที่ทำงาน **การจัดการคุณลักษณะ**  คุณสามารถเปิดใช้งานคุณลักษณะ **ดำเนินกระบวนการชำระบัญชีแยกประเภทอัตโนมัติ** ได้เฉพาะเมื่อเปิดใช้งานคุณลักษณะ **การรับรู้ระหว่างการชำระตามบัญชีแยกประเภทกับการปิดบัญชีสิ้นปี** เท่านั้น

การชำระบัญชีแยกประเภทเป็นกระบวนการจับคู่ธุรกรรมเดบิตและเครดิตในบัญชีแยกประเภททั่วไป ขณะนี้องค์กรที่ทำกิจกรรมการชําระบัญชีแยกประเภทในกำหนดการที่เกิดซ้ำสามารถดำเนินกระบวนการเป็นแบบอัตโนมัติได้แล้ว ระหว่างกระบวนการชําระบัญชีแยกประเภทอัตโนมัติ คุณสามารถจับคู่ธุรกรรมเดบิตและธุรกรรมเครดิตได้โดยอัตโนมัติ เฉพาะเมื่อยอดเงินในสกุลเงินทางบัญชีเท่ากันเท่านั้น ตัวอย่างเช่น สามารถจับคู่ยอดเงินเดบิต $1.00 กับยอดเงินเครดิต $1.00 โดยอัตโนมัติ อย่างไรก็ตาม ไม่สามารถจับคู่มูลค่าเดบิต $1.00 กับสองเครดิตซึ่งแต่ละรายการมีมูลค่าเครดิต $0.50 โดยอัตโนมัติ ไม่รองรับการจับคู่ยอดเงินธุรกรรมบัญชีแยกประเภทบางส่วน

ระบบอัตโนมัติการชําระบัญชีแยกประเภทจะกําหนดรายละเอียดต่อไปนี้:

- เวลาในการเรียกใช้การชําระบัญชีแยกประเภท
- เกณฑ์ที่ใช้ในการจับคู่เดบิตและเครดิตที่สามารถจับคู่โดยอัตโนมัติ
- ใบสั่งที่มีการประมวลผลข้อมูลการชําระบัญชีแยกประเภท

## <a name="define-the-occurrence-of-ledger-settlements"></a>กำหนดการเกิดขึ้นของการชำระบัญชีแยกประเภท

ระบบอัตโนมัติการชําระบัญชีแยกประเภทจะใช้กรอบงานระบบอัตโนมัติของกระบวนการ กระบวนการทางธุรกิจที่แตกต่างกันใช้กรอบงานนี้เพื่อกำหนดการเกิดซ้ำของกระบวนการที่เลือก สำหรับการชำระเงินบัญชีแยกประเภท ไปที่  **การดูแลระบบ \> การตั้งค่า \> ระบบอัตโนมัติของกระบวนการ** หรือ **บัญชีแยกประเภททั่วไป \> การตั้งค่าบัญชีแยกประเภท \> ระบบอัตโนมัติของกระบวนการ**

ขั้นแรกให้เลือกตัวเลือก  **สร้างระบบอัตโนมัติของกระบวนการใหม่** และเลือก  **การชำระบัญชีแยกประเภท** ตัวช่วยสร้างจะแนะนำให้คุณทราบถึงกระบวนการของการตั้งค่าระบบอัตโนมัติ

## <a name="general-page"></a>หน้าทั่วไป

ในหน้า  **ทั่วไป**  ของตัวช่วยสร้าง ให้ป้อนชื่อการเกิดการชำระบัญชีแยกประเภทที่คุณกำลังสร้าง ตัวอย่างเช่น หากเดบิตและเครดิตที่ตรงกันของคุณมีการชำระบัญชีแยกประเภทในวันจันทร์ ให้ป้อนชื่อที่เป็นคำอธิบาย เช่น **LedgerSettle\_Mon** ชื่อที่คุณป้อนจะแสดงในคอลัมน์ **กฎระบบอัตโนมัติ** ในหน้า  **การชำระบัญชีแยกประเภท** 

การตั้งค่าที่เหลืออยู่ในหน้าเป็นแบบทั่วไปและกำหนดรูปแบบการเกิดขึ้นสำหรับข้อเสนอการชำระบัญชีแยกประเภทรุ่นนี้ ตัวอย่างเช่น ถ้ามีการชำระบัญชีแยกประเภทเกิดขึ้นในวันจันทร์ คุณสามารถกำหนดวันที่ดังกล่าวเพื่อให้ดำเนินการรายสัปดาห์ และคุณสามารถเลือกวันจันทร์เป็นวันที่จะดำเนินการของสัปดาห์ นอกจากนี้คุณยังสามารถป้อนเวลากำหนดการล่วงหน้าได้ เช่น 2:00 น. เพื่อให้ระบบอัตโนมัติของกระบวนการเสร็จสมบูรณ์ก่อนที่จะเริ่มต้นวันทำการถัดไป เราขอแนะนาให้คุณจัดกำหนดการระบบอัตโนมัติของกระบวนการเพื่อให้บริการนอกเวลาทำการปกติของคุณ ด้วยวิธีนี้ คุณจะช่วยคุณลดผลกระทบต่อพนักงานฝ่ายบัญชีของคุณในระหว่างวันทำงานของคุณ

สำหรับข้อมูลเพิ่มเติมเกี่ยวกับฟิลด์อื่นๆ บนหน้า  **ทั่วไป**  ให้ดูที่คู่มือระบบอัตโนมัติของกระบวนการ

## <a name="ledger-settlements-match-criteria-page"></a>หน้าเกณฑ์การจับคู่การชำระบัญชีแยกประเภท

หน้าถัดไปในตัวช่วยสร้างคือหน้า  **เกณฑ์การจับคู่การชำระบัญชีแยกประเภท**  ใช้ในการกําหนดบัญชีหลักที่รวมอยู่ในการเกิดขึ้นของระบบอัตโนมัติของกระบวนการและเกณฑ์ที่ใช้กําหนดเดบิตและเครดิตที่ตรงกัน

### <a name="account-selection"></a>การเลือกบัญชี

บัญชีหลักที่คุณกําหนดไว้ก่อนหน้าให้เป็นบัญชีสำหรับการชําระบัญชีแยกประเภทของนิติบุคคลจะแสดงขึ้น (คุณกำหนดบัญชีหลักเป็นบัญชีสำหรับการชําระบัญชีแยกประเภทที่ **บัญชีแยกประเภททั่วไป \> การตั้งค่าบัญชีแยกประเภท \> พารามิเตอร์บัญชีแยกประเภท \> การชําระบัญชีแยกประเภท**)

### <a name="main-account-and-posting-layer"></a>บัญชีหลักและชั้นของการลงรายการบัญชี

ค่า  **บัญชีหลัก** และ **ชั้นของการลงรายการบัญชี**  เป็นเกณฑ์การจับคู่ที่ต้องการ ค่า **บัญชีหลัก** และ **ชั้นของการลงรายการบัญชี** ของธุรกรรมเดบิตและธุรกรรมเครดิตของบัญชีแยกประเภทต้องเท่ากันเพื่อให้สามารถจับคู่ในระหว่างกระบวนการชำระบัญชีแยกประเภทอัตโนมัติ

### <a name="posting-type"></a>ชนิดการลงรายการบัญชี

เลือกตัวเลือก **ชนิดการลงรายการบัญชี** หากธุรกรรมเดบิตและเครดิตของบัญชีแยกประเภทต้องมีชนิดการลงรายการบัญชีเดียวกันเพื่อให้สามารถจับคู่ระหว่างกระบวนการชำระบัญชีแยกประเภทอัตโนมัติ

### <a name="financial-dimensions"></a>มิติทางการเงิน

เลือกตัวเลือก **มิติทางการเงิน** หากธุรกรรมเดบิตและเครดิตของบัญชีแยกประเภทต้องมีมิติทางการเงินเดียวกันเพื่อให้สามารถจับคู่ระหว่างกระบวนการชำระบัญชีแยกประเภทอัตโนมัติ เมื่อเลือกตัวเลือกนี้ ต้องเลือกเกณฑ์สำหรับค่ามิติทางการเงินในรายการ **มิติทางการเงินที่มีอยู่** รายการ **มิติทางการเงินที่มีอยู่** ไม่มีมิติบัญชีหลัก เนื่องจากเป็นข้อมูลต้องการโดยอัตโนมัติในลักษณะเป็นส่วนหนึ่งของเกณฑ์การจับคู่

## <a name="view-the-results-of-a-ledger-settlement-automation"></a>ดูผลลัพธ์ของระบบอัตโนมัติการชำระบัญชีแยกประเภท

หลังจากสร้างชุดข้อมูลระบบอัตโนมัติการชำระบัญชีแยกประเภทแล้ว การชำระบัญชีแยกประเภทแต่ละรายการที่เกิดขึ้นจะแสดงอยู่ในมุมมองรายสัปดาห์ระบบอัตโนมัติของกระบวนการ นอกจากนี้สถานะของแต่ละการเกิดขึ้นจะปรากฏขึ้น ใช้สถานะต่อไปนี้:

- **จัดกำหนดการแล้ว** – มีการจัดกำหนดการระบบอัตโนมัติแล้วแต่ยังไม่มีการเรียกใช้
- **กำลังดำเนินการ** – ระบบอัตโนมัติกำลังทำงานอยู่ในขณะนี้
- **เกิดข้อผดพลาด** – มีการเรียกใช้ระบบอัตโนมัติ แต่เกิดข้อผิดพลาด คุณสามารถดูข้อผิดพลาดโดยเลือกปุ่ม **ดูผลลัพธ์** 
- **เสร็จสมบูรณ์แล้ว** – เรียกใช้ระบบอัตโนมัติสำเร็จแล้ว คุณสามารถดูผลลัพธ์การชําระบัญชีได้ในหน้า **การชําระบัญชีแยกประเภท**

เมื่อต้องการดูผลลัพธ์การจับคู่ ให้ไปที่ **บัญชีแยกประเภททั่วไป \> งานประจำงวด \> การชำระบัญชีแยกประเภท** ฟิลด์ **กฎระบบอัตโนมัติ** ในหน้า **การชําระบัญชีแยกประเภท** แสดงชื่อของงานตามกำหนดการของการชำระบัญชีแยกประเภทอัตโนมัติที่ใช้เพื่อชำระธุรกรรม ความพยายามในการชําระเงินที่ไม่สำเร็จจะไม่อัปเดตค่า **กฎระบบอัตโนมัติ** หากคุณกลับรายการธุรกรรมที่ชำระบัญชีโดยกระบวนการอัตโนมัติสำเร็จแล้วก่อนหน้านี้ด้วยตนเอง ค่า **กฎระบบอัตโนมัติ** จะถูกลบออก

ฟิลด์ **วันที่ชำระบัญชี** ของเรกคอร์ดที่จับคู่จะแสดงวันที่ที่กระบวนการของระบบอัตโนมัติถูกดำเนินการ

## <a name="editing-a-ledger-settlement-automation"></a>การแก้ไขระบบอัตโนมัติการชำระบัญชีแยกประเภท

กรอบงานระบบอัตโนมัติของกระบวนการช่วยให้คุณสามารถแก้ไขชุดข้อมูลและการเกิดขึ้นที่สร้างขึ้นสำหรับการชำระบัญชีแยกประเภท คุณสามารถแก้ไขชุดข้อมูลได้จากหน้า **ระบบอัตโนมัติของกระบวนการ**  หรือมุมมองรายสัปดาห์ของระบบอัตโนมัติของกระบวนการ ตัวอย่างเช่น ถ้าผู้จัดการตัดสินใจที่จะดำเนินการชำระบัญชีแยกประเภทในวันพุธแทนที่จะเป็นวันจันทร์ พวกเขาสามารถค้นหาการเกิดขึ้นในมุมมองรายสัปดาห์ และเลือก  **ดู/แก้ไข – ชุดข้อมูล**

ถ้าคุณแก้ไขชุดข้อมูล ระบบจะแจ้งให้คุณระบุว่าควรมีการเปลี่ยนแปลงกับการเกิดขึ้นทั้งหมดที่มีอยู่ หรือเมื่อมีการเกิดขึ้นใหม่เท่านั้น การเกิดขึ้นในอดีตที่มีสถานะเป็น **เสร็จสมบูรณ์แล้ว** หรือสิ้นสุดลงในสถานะ  **เกิดข้อผิดพลาด**  จะไม่มีการเปลี่ยนแปลง

นอกจากนี้คุณยังสามารถเพิ่มการเกิดขึ้นใหม่หรือเปลี่ยนแปลงการเกิดขึ้นที่มีอยู่ได้ด้วย ตัวอย่างเช่น การเกิดขึ้นของการชำระบัญชีแยกประเภทครั้งถัดไปจะจัดกำหนดการให้รันในวันพุธที่ 1 มกราคม แต่วันที่นี้เป็นวันหยุด คุณสามารถแก้ไขการเกิดขึ้นได้จากหน้า  **ระบบอัตโนมัติของกระบวนการ**  หรือหน้ามุมมองรายสัปดาห์ของระบบอัตโนมัติของกระบวนการ หน้าที่แสดงรายละเอียดของกำหนดการและเกณฑ์การจับคู่จะเปิดขึ้น ที่นี่คุณสามารถแก้ไขเวลาและวันที่ที่กำหนดการได้ นอกจากนี้คุณยังสามารถแก้ไขเกณฑ์การจับคู่ได้ด้วยถ้าต้องมีการเปลี่ยนแปลง 

นอกจากนี้คุณยังสามารถปิดใช้งานการเกิดขึ้นหรือชุดข้อมูลได้อีกด้วย เมื่อต้องการปิดใช้งานการเกิดขึ้นและระงับการประมวลผล ให้เลือกในมุมมองรายสัปดาห์ของระบบอัตโนมัติของกระบวนการ แล้วเลือก  **ปิดใช้งาน** คุณสามารถปิดใช้งานชุดข้อมูลบนหน้า **ระบบอัตโนมัติของกระบวนการ**  ได้

## <a name="security-for-ledger-settlement-automation"></a>ความปลอดภัยสำหรับระบบอัตโนมัติการชำระบัญชีแยกประเภท

หน้าที่ **รักษาการตั้งค่าชุดข้อมูลระบบอัตโนมัติการชำระบัญชีแยกประเภท** ได้รับการเพิ่มในบทบาทผู้จัดการฝ่ายบัญชีและหัวหน้างานบัญชีแล้ว และมีการเพิ่มหน้าที่ **ดูการตั้งค่าชุดข้อมูลระบบอัตโนมัติการชำระบัญชีแยกประเภท** ในบทบาทพนักงานบัญชี ผู้จัดการฝ่ายบัญชี และหัวหน้างานบัญชีสำหรับระบบอัตโนมัติการชำระบัญชีแยกประเภท หน้าที่เหล่านี้เป็นการตั้งค่าความปลอดภัยเริ่มต้น แต่สามารถเปลี่ยนแปลงได้ตามข้อกำหนดขององค์กรของคุณ

## <a name="general-ledger-parameters-for-ledger-settlement-automation"></a>พารามิเตอร์บัญชีแยกประเภททั่วไปของระบบอัตโนมัติการชําระบัญชีแยกประเภท

ฟิลด์ **ยอดดุลทั่วไปของการชำระบัญชี** แสดงใบสั่งที่จะมีการดำเนินการชำระบัญชีแยกประเภทอัตโนมัติ เมื่อต้องการตั้งค่าหรือดูค่า **ยอดดุลทั่วไปของการชำระบัญชี** ไปที่ **บัญชีแยกประเภททั่วไป \> การตั้งค่า \> พารามิเตอร์บัยชีแยกประเภททั่วไป** และเลือกแท็บ **การชำระบัญชีแยกประเภท**

หากมีการเลือก **เดบิต** กระบวนการชําระบัญชีแยกประเภทอัตโนมัติจะเริ่มต้นบนด้านเดบิตและค้นหาเครดิตที่ตรงกัน หากมีการเลือก **เครดิต** กระบวนการชําระบัญชีแยกประเภทอัตโนมัติจะเริ่มต้นบนด้านเครดิตและค้นหาเดบิตที่ตรงกัน ตัวเลือกนี้ควรจะแสดงถึงยอดดุลทั่วไปของบัญชีหลัก

## <a name="processing-a-ledger-settlement-automation"></a>การดำเนินการกับระบบอัตโนมัติการชำระบัญชีแยกประเภท

เมื่อเรียกใช้ระบบอัตโนมัติ ระบบจะเลือกธุรกรรมบัญชีแยกประเภทของบัญชีหลักที่กําหนดไว้เป็นชุดข้อมูลระบบอัตโนมัติของกระบวนการ โดยจะสั่งธุรกรรมตามวันที่ โดยใช้ช่วงวันที่ตั้งแต่เริ่มต้นปีบัญชีจนถึงวันที่เมื่อเรียกใช้ระบบอัตโนมัติของกระบวนการ จับคู่ตามเกณฑ์การจับคู่ที่ระบุ ค่าจำนวนเต็มของยอดเงินในสกุลเงินทางบัญชีของเดบิตและเครดิตต้องตรงกันเพื่อให้มีการชำระบัญชี

ขณะบัญชีหลักถูกประมวลผลโดยการเกิดขึ้นของระบบอัตโนมัติการชําระบัญชีแยกประเภท คุณไม่สามารถแสดงบัญชีนั้นในหน้า **การชําระบัญชีแยกประเภท** คุณต้องรอจนกว่าระบบอัตโนมัติของกระบวนการจะเสร็จสมบูรณ์ ขอแนะนำว่าคุณควรจัดกำหนดการระบบอัตโนมัติของกระบวนการให้ทำงานนอกเวลาทำการเพื่อป้องกันไม่ให้เกิดข้อขัดแย้ง

ระบบอัตโนมัติของกระบวนการจะรวมธุรกรรมทั้งหมดที่ตรงกับเกณฑ์ ยกเว้นธุรกรรมที่เลือกไว้ด้วยตนเองในหน้า **การชําระบัญชีแยกประเภท**

## <a name="reversal-of-transactions-that-are-settled-by-the-automation-process"></a>การกลับรายการธุรกรรมที่ชำระบัญชีโดยระบบอัตโนมัติของกระบวนการ

คุณสามารถกลับรายการการชำระบัญชีที่ทำโดยกระบวนการชำระบัญชีแยกประเภทอัตโนมัติได้ เมื่อธุรกรรมที่ถูกชำระบัญชีโดยระบบอัตโนมัติของกระบวนการถูกกลับรายการ ค่า **กฎระบบอัตโนมัติ** จะถูกลบออก
