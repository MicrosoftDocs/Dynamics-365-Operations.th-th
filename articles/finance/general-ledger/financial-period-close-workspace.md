---
title: พื้นที่ทำงานการปิดรอบระยะเวลาทางการเงิน
description: บทความนี้แสดงภาพรวมของพื้นที่ทำงานการปิดรอบระยะเวลาทางการเงินและการตั้งค่าคอนฟิกที่เกี่ยวข้อง
author: kweekley
ms.date: 11/15/2022
ms.topic: article
ms.prod: ''
ms.technology: ''
ms.search.form: LedgerPeriodCloseProjectWorkspace
audience: Application User
ms.reviewer: twheeloc
ms.custom: 13791
ms.assetid: 6ee51758-639b-448e-9cb2-56cf1d804273
ms.search.region: Global
ms.author: kweekley
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 657bdd04c8b6dd36341e0bf771a978f68f13362d
ms.sourcegitcommit: cf6b764824bd1cf2c0dde6d37ddd0a7abab87ff0
ms.translationtype: HT
ms.contentlocale: th-TH
ms.lasthandoff: 11/16/2022
ms.locfileid: "9780054"
---
# <a name="financial-period-close-workspace"></a>พื้นที่ทำงานการปิดรอบระยะเวลาทางการเงิน

[!include [banner](../includes/banner.md)]

บทความนี้แสดงภาพรวมของพื้นที่ทำงาน **การปิดรอบระยะเวลาทางการเงิน** และการตั้งค่าคอนฟิกที่เกี่ยวข้อง

## <a name="financial-period-close-workspace"></a>พื้นที่ทำงานการปิดรอบระยะเวลาทางการเงิน

พื้นที่ทำงาน **การปิดรอบระยะเวลาทางการเงิน** ช่วยให้คุณสามารถติดตามกระบวนการปิดบัญชีทางการเงินของคุณทั่วทั้งบริษัท พื้นที่ และบุคคล ขึ้นอยู่กับมุมมองของคุณของพื้นที่ทำงาน **การปิดรอบระยะเวลาทางการเงิน** คุณจะเห็นกำหนดการปิดของงานทั้งหมดและสถานะ หรือเฉพาะงานที่กำหนดให้กับคุณ อย่างใดอย่างหนึ่ง 

ลำดับแรกคุณต้องเลือกกำหนดการในการปิดบัญชีที่ด้านบนของพื้นที่ทำงาน จากนั้นข้อมูลทั้งหมดที่แสดงในพื้นที่ทำงานจะถูกกรองตามกำหนดการปิดบัญชีที่เลือก

### <a name="summary-tiles"></a>สรุปไทล์

ไทล์ **สรุป** แสดงภาพรวมของกระบวนการ และตัวบ่งชี้ช่วยให้คุณรักษากระบวนการปิดบัญชีให้เป็นตามที่คาดไว้ คุณสามารถดูงานที่เลยวันครบกำหนด งานที่เหลืออยู่สำหรับวันนี้ งานที่ครบกำหนดในวันนี้ แต่ถูกบล็อคเนื่องจากการอ้างอิง และงานที่เหลือทั้งหมดสำหรับกระบวนการ ข้อมูลนี้ใช้สำหรับบริษัททั้งหมดที่รวมอยู่ในกำหนดการปิดบัญชีที่เลือก

### <a name="tasks-and-status-section"></a>ส่วนงานและสถานะ

ในส่วน **งานและสถานะ** สถานะของกำหนดการปิดบัญชีโดยรวมจะถูกแบ่งออกเป็นหลายวิธี: สถานะโดยบริษัท สถานะโดยพื้นที่ และสถานะ โดยบุคคลที่รับผิดชอบ คุณสามารถดูสถานะสำหรับงานทั้งหมดในกำหนดการปิดบัญชี เฉพาะงานที่ครบกำหนดวันนี้ หรืองานที่เลยวันกำหนด โดยการเปลี่ยนแปลงตัวกรองข้อมูลที่ด้านบนของรายการบัตร คุณยังสามารถเลือกตัวกรองข้อมูลบริษัทเพื่อดูสถานะสำหรับบริษัทเฉพาะ แท็บสถานะแต่ละแท็บแสดงการแบ่งโดยทั้งเปอร์เซ็นต์ที่เสร็จสมบูรณ์แล้ว และจำนวนงานที่เหลืออยู่ คลิกบัตรหรือการดำเนินการ **ดูรายละเอียด** เพื่อกรองรายการงานที่มีรายละเอียดโดยบัตรที่เลือก 

แท็บสุดท้ายใช้สำหรับรายการงานที่มีรายละเอียด รายการนี้แสดงรายการงานทั้งหมด และสามารถถูกกรองข้อมูลเพื่อให้แสดงเฉพาะงานที่คุณสนใจ คุณสามารถกรองรายการงานได้หลายวิธี ตัวอย่างเช่น คุณสามารถกรองข้อมูลตามวันที่สิ้นสุดของงาน บริษัทที่เกี่ยวข้อง และพื้นที่ที่เชื่อมโยง คุณยังสามารถเลือกที่จะแสดงหรือซ่อนงานที่เสร็จสมบูรณ์ในรายการงานได้ด้วย 

ตัวบ่งชี้สองตัวจะถูกใช้สำหรับงาน:

-   ไอคอนเครื่องหมายอัศเจรีย์บ่งชี้ว่า งานที่เลยวันครบกำหนด สำหรับงานที่เลยวันครบกำหนด วันครบกำหนดจะถูกเน้นเป็นสีแดงด้วย
-   ไอคอนแม่กุญแจบ่งชี้ว่า งานขึ้นอยู่กับงานอื่นๆที่ยังไม่เสร็จสมบูรณ์ งานที่ถูกบล็อคโดยการขึ้นต่อกันไม่สามารถถูกทำเครื่องหมายเป็นเสร็จสมบูรณ์แล้วได้ คุณสามารถตั้งค่าการขึ้นต่อกันสำหรับงานโดยใช้การดำเนินการ **ตั้งค่าการขึ้นต่อกัน**

ชื่อของงานคือการเชื่อมโยงหลายมิติไปยังหน้าที่ผู้ใช้ต้องไปเพื่อทำให้งานเสร็จสมบูรณ์ คุณสามารถตั้งค่าไฮเปอร์ลิงค์นี้โดยใช้ฟิลด์ **ลิงค์งาน** เมื่อคุณแก้ไขหรือสร้างงานได้ 

คุณสามารถแนบไฟล์ บันทึก รูปภาพ และ URLs ของงานโดยการใช้การดำเนินการ **เอกสารแนบ** ได้ ตัวอย่างเช่น คุณสามารถระบุหมายเลขสมุดรายวันที่จะใช้เป็นส่วนหนึ่งของงาน เพิ่มข้อคิดเห็นเกี่ยวกับงานที่เฉพาะเจาะจง หรือแนบไฟล์รายงานที่ถูกพิมพ์สำหรับงาน ไอคอนปรากฏในคอลัมน์ **เอกสารแนบ** สำหรับงาน ถ้ามีสิ่งที่แนบอยู่ 

ตัวเลือก **เสร็จสมบูรณ์** ต้องถูกเลือกด้วยตนเองหลังจากงานเสร็จสมบูรณ์ เมื่องานถูกทำเครื่องหมายเป็นเสร็จสมบูรณ์แล้ว ฟิลด์ **วันที่เสร็จสมบูรณ์** จะมีการอัพเดตวันที่ปัจจุบันและเวลาโดยอัตโนมัติ ตัวบ่งชี้การขึ้นต่อกันจะถูกอัพเดตตามความเหมาะสมด้วย

## <a name="all-financial-period-close-tasks-list-page"></a>หน้ารายการงานการปิดรอบระยะเวลาทางการเงินทั้งหมด
คุณสามารถดูงานการปิดรอบระยะเวลาในปัจจุบันและก่อนหน้าทั้งหมดจากหน้ารายการ **งานการปิดรอบระยะเวลาทางการเงินทั้งหมด** หน้ารายการนี้เหมาะที่จะใช้สำหรับการวิเคราะห์ในอดีตของกระบวนการปิดบัญชี เนื่องจากมีข้อมูลเกี่ยวกับวันที่ครบกำหนดที่จัดกำหนดการไว้ วันที่เสร็จสมบูรณ์ที่เกิดขึ้นจริง และบุคคลผู้ซึ่งดำเนินงานให้เสร็จสมบูรณ์ คุณสามารถส่งออกข้อมูลได้อย่างง่ายดายในหน้ารายการนี้ไปยัง Microsoft Excel สำหรับการรายงานและการตรวจสอบวัตถุประสงค์

## <a name="financial-period-close-configuration-page"></a>หน้าการตั้งค่าคอนฟิกการปิดรอบระยะเวลาทางการเงิน
ก่อนที่คุณจะสามารถใช้พื้นที่ทำงาน  **การปิดรอบระยะเวลาทางบัญชี** คุณต้องตั้งค่าคอนฟิกกระบวนการโดยใช้หน้า **การตั้งค่าคอนฟิกการปิดรอบระยะเวลาทางบัญชี** (คลิก **บัญชีแยกประเภททั่วไป** &gt; **การปิดรอบระยะเวลา** &gt; **การตั้งค่าคอนฟิกการปิดรอบระยะเวลาทางการเงิน**)

### <a name="resources"></a>ทรัพยากร

บนแท็บ **ทรัพยากร** คุณกำหนดบุคคลที่เกี่ยวข้องกับกระบวนการปิด พนักงานที่จะรับผิดชอบต่องานการปิดบัญชีต้องถูกกำหนดที่นี่เป็นลำดับแรก คุณยังต้องระบุมุมมองของพนักงานของพื้นที่ทำงาน มีตัวเลือกดังต่อไปนี้

-   **เฉพาะงานที่มอบหมาย**– ผู้ใช้จะเห็นเฉพาะงานที่ถูกกำหนดให้กับพวกเขา
-   **งานทั้งหมดและสถานะ**– ผู้ใช้จะเห็นงานการปิดบัญชีทั้งหมดและสถานะของกระบวนการโดยรวม

ผู้ใช้ที่มีสิทธิ์ในการดูเฉพาะงานที่ได้รับมอบหมายของพวกเขา จะไม่สามารถเพิ่มงานลงในรายการงาน แก้ไขงาน หรือลบงานออกจากรายการงานได้

### <a name="task-areas"></a>พื้นที่งาน

คุณใช้พื้นที่งานเพื่อจัดกลุ่มงานการปิดบัญชี เป็นพื้นที่ทางตรรกะของความเป็นเจ้าของภายในองค์กรของคุณ ตัวอย่างเช่น บัญชีเจ้าหนี้ บัญชีแยกประเภทลูกหนี้ หรือบัญชีแยกประเภททั่วไปอาจถูกใช้เป็นพื้นที่งาน

### <a name="calendars"></a>ปฏิทิน

สร้างและแก้ไขปฏิทินการปิดทางการเงินโดยใช้แท็บ ปฏิทิน ซึ่งคุณจะกำหนดวันทำงานสำหรับกระบวนการปิดบัญชี และยังใช้เพื่อจัดกำหนดการงานปิดบัญชี  สร้างปฏิทินใหม่และระบุวันทำงานที่จะถูกใช้สำหรับการจัดกำหนดการงาน  จึงควรสร้างปฏิทินสำหรับรอบระยะเวลาที่นาน เช่น หนึ่งปี หรือหลายปี เนื่องจากสามารถถูกแก้ไขได้หลังจากการสร้าง  หลังจากการสร้างปฏิทิน ให้คลิกปุ่มแก้ไขเพื่ออัพเดตปฏิทินสำหรับวันที่ระบุ เช่น วันหยุด  งานการปิดบัญชีจะถูกจัดกำหนดการในวันที่เมื่อค่าการควบคุมถูกตั้งเป็นเปิด  ถ้างานการปิดบัญชีไม่ควรถูกกำหนดการในวันหนึ่งๆ ซึ่งวันนั้นควรมีการตั้งค่าการควบคุมเป็นปิดแล้ว

### <a name="templates"></a>เท็มเพลต

คุณสามารถใช้เท็มเพลตการปิดทางการเงินเพื่อกำหนดงานทั้งหมดที่เป็นส่วนหนึ่งของกระบวนการปิดบัญชี งานการปิดบัญชีเป็นงานที่เกิดซ้ำที่ถูกกำหนดให้กับแต่ละบุคคล เพื่อให้งานเสร็จสมบูรณ์ เนื่องจากเป็นส่วนหนึ่งของกระบวนการปิดบัญชี ในเท็มเพลต วันที่ครบกำหนดสัมพัทธ์ต้องถูกกำหนดสำหรับงานการปิดบัญชีแต่ละงาน วันที่ครบกำหนดสัมพันธ์คือจำนวนวันก่อนหรือหลังสิ้นสุดรอบระยะเวลาที่กำหนดไว้แต่ละครั้ง เวลาครบกำหนดยังได้รับการกำหนดให้กับแต่ละงาน เวลาที่ครบกำหนดจะถูกกำหนดในบริบทของโซนเวลาของคุณ และจะถูกแปลงเป็นโซนเวลาที่เหมาะสมสำหรับผู้ใช้แต่ละราย 

คุณสามารถกำหนดงานในเท็มเพลตให้บริษัทอย่างน้อยหนึ่งแห่งที่มีการใช้งานนี้ ถ้ามีการกำหนดบุคคลอื่นให้ดำเนินการความพยายามของงานให้เสร็จสมบูรณ์ในบริษัทแต่ละแห่ง คุณอาจพบว่ามีประโยชน์เมื่อต้องการสร้างงานหลายงานสำหรับความพยายามของงานเดียวกัน สร้างงานหนึ่งงานสำหรับบริษัทแต่ละแห่ง 

รายการเมนู **ลิงก์งาน** ถูกเชื่อมโยงกับความพยายามในการทำงาน และสามารถถูกใช้เพื่อไปที่หน้าที่เกี่ยวข้องได้โดยตรงจากการลิงค์งานในพื้นที่ทำงาน ตัวอย่างเช่น การปิดงานในกระบวนการประเมินสถานะทางการเงินของเจ้าหนี้ สามารถเชื่อมโยงไปยังหน้า **การประเมินสกุลเงินต่างประเทศ** คุณยังสามารถลิงค์ไปยัง URL ภายนอกได้อีกด้วย 

> [!TIP]
> ถ้าคุณต้องการลิงค์รายงาน Management Reporter เฉพาะ ไปยังงานการปิดรอบระยะเวลาทางการเงิน คุณสามารถใช้ URL ของรายงานได้ เพื่อเข้าถึง URL ของรายงาน ให้เปิดรายงานในตัวออกแบบรายงาน แล้วคลิก **ไฟล์** &gt; **ดูรายงาน** เพื่อเปิดรายงานในเว็บเบราเซอร์ จากนั้นคุณสามารถคัดลอก URL ในแถบที่อยู่ของเบราเซอร์ และวางลงในฟิลด์ **ลิงค์งาน** **URL** ได้ 

คุณสามารถกำหนดเท็มเพลต ถ้างานได้ถูกตั้งค่าให้ขึ้นอยู่กับงานอย่างน้อยหนึ่งงาน งานนั้นจะไม่สามารถถูกทำเครื่องหมายเป็นเสร็จสมบูรณ์แล้ว จนกว่าการขึ้นต่อกันทั้งหมดจะเสร็จสมบูรณ์ 

คุณสามารถสร้างเท็มเพลตการปิดบัญชีทางการเงินหลายแบบได้ จากนั้นคุณสามารถใช้เท็มเพลตแบบต่างๆเพื่อติดตามกระบวนการปิดบัญชีสำหรับรอบระยะเวลาชนิดต่างๆ เช่น สิ้นเดือนหรือสิ้นปี หรือเพื่อติดตามบริษัทที่ใช้กระบวนการปิดบัญชีที่แตกต่างกัน หลังจากที่มีการสร้างเท็มเพลตหนึ่ง คุณสามารถคัดลอกไปยังเท็มเพลตใหม่ และทำการเปลี่ยนแปลงที่จำเป็น คุณสามารถกำหนดเท็มเพลตได้แค่หนึ่งแบบไปยังกำหนดการปิดบัญชีแต่ละรายการ

### <a name="closing-schedules"></a>กำหนดการในการปิด

คุณใช้กำหนดการปิดบัญชีเพื่อกำหนดเท็มเพลตการปิดทางการเงิน ให้กับรอบระยะเวลาทางการเงินเฉพาะที่ต้องถูกปิด จากนั้นงานจากเท็มเพลตจะถูกสร้างโดยอัตโนมัติสำหรับรอบระยะเวลาที่ระบุ และกำหนดการปิดบัญชีใหม่จะถูกเพิ่มเข้าไปในพื้นที่ทำงาน เมื่อคุณสร้างกำหนดการปิดบัญชีใหม่ ฟิลด์ **วันที่สิ้นสุดรอบระยะเวลา** จะถูกใช้เพื่อกำหนดวันที่ครบกำหนดจริงสำหรับงานการปิดบัญชี ตามวันที่ครบกำหนดชำระสัมพัทธ์ซึ่งถูกกำหนดไว้ในเท็มเพลตการปิดบัญชีทางการเงิน 

กำหนดปฏิทินที่เหมาะสมสำหรับกำหนดการปิดบัญชี เพื่อบ่งชี้วันทำงานที่จะใช้ในการจัดกำหนดการงาน ถ้าคุณไม่กำหนดปฏิทินเฉพาะ วันที่สิ้นสุดของงานจะใช้วันทุกวันของสัปดาห์ 

นอกจากนี้คุณยังต้องกำหนดบริษัทที่จะถูกเชื่อมโยงกับกำหนดการปิดบัญชีอีกด้วย ถ้ามีการกำหนดงานเท็มเพลตให้กับบริษัทหลายแห่ง จะมีสร้างงานที่แยกต่างหากสำหรับบริษัทแต่ละแห่งที่อยู่ในกำหนดการปิด และถูกกำหนดให้กับงานเท็มเพลต 

หลังจากกำหนดการปิดบัญชีเสร็จสมบูรณ์ ให้เลือกตัวเลือก **ปิด** สำหรับกำหนดการนั้น ประวัติงานจะยังคงถูกใช้งานได้จากหน้ารายการ **งานการปิดรอบระยะเวลาทางการเงินทั้งหมด** แต่กำหนดการปิดบัญชีจะถูกลบออกจากพื้นที่ทำงาน หลังจากกำหนดการปิดบัญชีได้ถูกทำเครื่องหมายเป็น **ปิด** คุณจะไม่สามารถเพิ่มงานไปที่กำหนดการ แก้ไขงาน หรือลบงานออกได้





[!INCLUDE[footer-include](../../includes/footer-banner.md)]
