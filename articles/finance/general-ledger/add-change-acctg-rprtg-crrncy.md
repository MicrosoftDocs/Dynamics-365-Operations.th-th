---
title: เปลี่ยนสกุลเงินทางบัญชีหรือสกุลเงินการรายงาน
description: บทความนี้อธิบายวิธีการเปลี่ยนสกุลเงินทางบัญชีหรือการรายงานหรือเพิ่มสกุลเงินการรายงานลงในการตั้งค่าบัญชีแยกประเภท
author: kweekley
ms.date: 05/05/2021
ms.topic: index-page
ms.prod: ''
ms.technology: ''
ms.search.form: ''
audience: Application User
ms.reviewer: kfend
ms.search.region: Global
ms.author: kweekley
ms.search.validFrom: 2021-05-05
ms.dyn365.ops.version: 10.0.14
ms.openlocfilehash: b02432c8e0bdf52c2a588f67a581b78e682b1bf8
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8904627"
---
# <a name="change-the-accounting-or-reporting-currency"></a>เปลี่ยนสกุลเงินทางบัญชีหรือสกุลเงินการรายงาน

[!include [banner](../includes/banner.md)]

บทความนี้อธิบายวิธีการเปลี่ยนสกุลเงินทางบัญชีหรือการรายงานหรือเพิ่มสกุลเงินการรายงานลงในการตั้งค่าบัญชีแยกประเภท

## <a name="symptom"></a>อาการ

คุณต้องการเปลี่ยนสกุลเงินทางบัญชีหรือการรายงานหรือเพิ่มสกุลเงินการรายงานลงในการตั้งค่าบัญชีแยกประเภท โดยปกติจะเกิดขึ้นในสถานการณ์ต่อไปนี้:

- มีการระบุสกุลเงินทางบัญชีหรือการรายงานที่ไม่ถูกต้องเมื่อตั้งค่านิติบุคคล ขณะนี้คุณต้องการเปลี่ยนสกุลเงินดังกล่าว
- มีการระบุสกุลเงินการรายงานเมื่อตั้งค่านิติบุคคล แต่ขณะนี้องค์กรต้องการลบสกุลเงินการรายงาน
- องค์กรกำลังอัพเกรดหรือย้ายไปที่ Microsoft Dynamics 365 Finance และต้องการเปลี่ยนสกุลเงินทางบัญชีหรือการรายงาน

องค์กรที่ก่อนหน้านี้ไม่ได้ใช้ความสามารถของสกุลเงินแบบคู่ต้องการที่จะเริ่มใช้งาน โดยปกติปัญหานี้จะเกิดขึ้นในสถานการณ์ต่อไปนี้

- ไม่มีการระบุสกุลเงินการรายงานเมื่อตั้งค่านิติบุคคล (สกุลเงินการรายงานอาจไม่จำเป็น) ขณะนี้คุณต้องการเพิ่มสกุลเงินการรายงาน

## <a name="resolution"></a>การแก้ปัญหา

ข้อควรพิจารณาที่สําคัญที่สุด คือ มีการลงรายการบัญชีธุรกรรมใดๆ (ที่เกิดขึ้นจริงหรืองบประมาณ) ในนิติบุคคลสำหรับการตั้งค่าบัญชีแยกประเภทหรือไม่ **คุณไม่สามารถเปลี่ยนสกุลเงินทางบัญชีหรือการรายงานหรือเพิ่มสกุลเงินการรายงานได้ หากมีการลงรายการบัญชีธุรกรรม (ที่เกิดขึ้นจริงหรืองบประมาณ) ในนิติบุคคลแล้ว** ปฏิบัติตามขั้นตอนในส่วนใดส่วนหนึ่งต่อไปนี้ โดยขึ้นอยู่กับว่ามีการลงรายการบัญชีธุรกรรมแล้วหรือไม่

### <a name="no-transactions-have-been-posted"></a>ไม่มีการลงรายการบัญชีธุรกรรม

1. ในนิติบุคคลที่คุณอัพเดตสกุลเงิน ไปที่ **บัญชีแยกประเภททั่วไป \> การตั้งค่าบัญชีแยกประเภท \> บัญชีแยกประเภท**
2. ในหน้า **บัญชีแยกประเภท** เลือก **แก้ไข**
3. บนแท็บด่วน **สกุลเงิน** ให้เลือกสกุลเงินทางบัญชีและสกุลเงินการรายงานที่จะใช้กับนิติบุคคล
4. เลือก **บันทึก**

หากฟิลด์ของสกุลเงินทางบัญชีและสกุลเงินการรายงานไม่พร้อมให้ใช้งานในหน้า **บัญชีแยกประเภท** จะมีการลงรายการบัญชีธุรกรรม (ที่เกิดขึ้นจริงหรืองบประมาณ) อย่างน้อยหนึ่งรายการในนิติบุคคล ดังนั้นจึงไม่สามารถเปลี่ยนสกุลเงินได้ ในกรณีนี้ ให้ปฏิบัติตามขั้นตอนในส่วนถัดไป

### <a name="transactions-have-been-posted"></a>มีการลงรายการบัญชีธุรกรรมแล้ว

**หากมีการลงรายการบัญชีธุรกรรมในนิติบุคคลแล้ว วิธีเดียวที่จะเปลี่ยนหรือเพิ่มสกุลเงินทางบัญชีและการรายงานคือ การสร้างนิติบุคคลใหม่ที่มีสกุลเงินที่ถูกต้อง** เพื่อให้กระบวนการนี้ง่ายขึ้น การจัดการข้อมูลในระบบช่วยให้คุณสามารถคัดลอกเรกคอร์ดการตั้งค่าและเรกคอร์ดหลักจากนิติบุคคลปัจจุบันไปยังนิติบุคคลใหม่ได้

การเปลี่ยนสกุลเงินทางบัญชีและการรายงานมีการดำเนินการอย่างแพร่หลาย ซึ่งไม่เพียงส่งผลกระทบต่อบัญชีแยกประเภททั่วไปเท่านั้น แต่ยังมีผลกระทบต่อบัญชีแยกประเภทย่อยทั้งหมด (บัญชีลูกหนี้ บัญชีเจ้าหนี้ สินค้าคงคลัง โครงการ และอื่นๆ) โซลูชันของผู้จัดจำหน่ายซอฟต์แวร์อิสระทั้งหมด (ISV) และส่วนขยายใดๆ ที่คุณสร้างขึ้นเพื่อจัดเก็บยอดเงิน

กระบวนการค้นหาและแปลงยอดเงินแต่ละยอดเป็นสกุลเงินอื่นอาจมีข้อผิดพลาด ดังนั้น ทีมวิศวกรรมจะไม่อนุมัติสคริปต์ที่เปลี่ยนหรือเพิ่มสกุลเงินทางบัญชีและการรายงาน นอกจากนี้ แม้ว่าเครื่องมือที่เคยพร้อมใช้งานสำหรับ Microsoft Dynamics AX 2012 จะช่วยคุณเปลี่ยนหรือเพิ่มสกุลเงินทางบัญชีและการรายงานได้ แต่เครื่องมือนั้นไม่ได้สนับสนุนทั้ง AX 2012 R3 และ Finance

ปฏิบัติตามขั้นตอนต่อไปนี้เพื่อคัดลอกการตั้งค่าและข้อมูลหลักจากนิติบุคคลปัจจุบันไปยังนิติบุคคลใหม่

1. ไปที่ **พื้นที่ทำงาน \> การจัดการข้อมูล**
2. เลือก **เทมเพลต** ภายใต้กลุ่ม **การนําเข้า/ส่งออก**
3. ตรวจสอบให้แน่ใจว่าเทมเพลตพร้อมใช้งาน หากไม่มีเทมเพลตที่พร้อมใช้งาน ให้เลือก **โหลดเทมเพลตเริ่มต้น** และรอให้เทมเพลตถูกสร้างขึ้น
4. กลับไปที่พื้นที่ทำงาน **การจัดการข้อมูล**
5. เลือก **คัดลอกไปยังนิติบุคคล**
6. ป้อนชื่อกลุ่มและคำอธิบาย
7. ในฟิลด์ **นิติบุคคลต้นทาง** เลือกนิติบุคคลที่จะคัดลอกข้อมูลมา
8. บนแท็บด่วน **นิติบุคคลปลายทาง** ให้เลือก **สร้างนิติบุคคล** เพื่อสร้างนิติบุคคลใหม่ที่คุณสามารถคัดลอกข้อมูลนิติบุคคลต้นทางไปไว้ได้ เลือก **เลือกที่มีอยู่** เพื่อคัดลอกข้อมูลไปยังนิติบุคคลที่มีอยู่
9. ไม่จำเป็นต้องระบุ: ตั้งค่าฟิลด์ **คัดลอกลำดับหมายเลข** เป็น **ใช่** (แนะนำขั้นตอนนี้เมื่อคุณคัดลอกข้อมูล)
10. ในพื้นที่ **เอนทิตี้ที่เลือก** เลือก **เพิ่มเทมเพลต**
11. เลือกเทมเพลตที่จะใช้ เทมเพลตที่แนะนำสำหรับนิติบุคคลใหม่ประกอบด้วย **025 - บัญชีแยกประเภททั่วไป** และ **การเงิน** เราขอแนะนำให้คุณตรวจทานเทมเพลตที่พร้อมใช้งานอื่นๆ ทั้งหมดเพื่อกำหนดว่ามีเทมเพลตใดที่ใช้กับความต้องการของคุณได้หรือไม่
12. เลือก **คัดลอกไปยังนิติบุคคล** เพื่อเริ่มกระบวนการชุดงานที่จะสร้างเอนทิตี้ที่เลือกและคัดลอกไปยังนิติบุคคลปลายทาง
13. หลังจากกระบวนการเสร็จสิ้นแล้ว แต่ก่อนที่จะลงรายการบัญชีธุรกรรมใดๆ ให้ไปที่บัญชีแยกประเภท และอัปเดตสกุลเงินทางบัญชีและสกุลเงินการรายงานตามที่อธิบายไว้ก่อนหน้านี้ในบทความนี้

หากคุณสร้างนิติบุคคลใหม่เพื่อให้คุณสามารถเปลี่ยนสกุลเงินทางบัญชีหรือสกุลเงินการรายงานได้ ให้ตรวจสอบว่ามีการแปลงยอดดุลต้นงวดจากสกุลเงินของนิติบุคคลเก่าเป็นสกุลเงินใหม่หรือไม่

สำหรับวิดีโอที่แสดงขั้นตอนก่อนหน้านี้ ให้ดูที่ [คัดลอกไปยังนิติบุคคล](https://community.dynamics.com/365/b/techtalks/posts/copy-into-legal-entity-october-24-2017)
