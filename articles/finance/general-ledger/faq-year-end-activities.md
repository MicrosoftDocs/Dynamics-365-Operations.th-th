---
title: คำถามที่ถามบ่อยเกี่ยวกับกิจกรรมตอนสิ้นปี
description: หัวข้อนี้ได้รับการรวบรวมไว้เพื่อช่วยเกี่ยวกับกิจกรรมการปิดบัญชีสิ้นปี
author: kweekley
ms.date: 01/25/2021
ms.topic: index-page
ms.prod: ''
ms.technology: ''
ms.search.form: ''
audience: Application User
ms.reviewer: roschlom
ms.search.region: Global
ms.author: kweekley
ms.search.validFrom: 2020-12-14
ms.dyn365.ops.version: 10.0.14
ms.openlocfilehash: 9ceacdbe36cc946b64d13b3faff2b3b1ca59afbb
ms.sourcegitcommit: c08a9d19eed1df03f32442ddb65a2adf1473d3b6
ms.translationtype: HT
ms.contentlocale: th-TH
ms.lasthandoff: 07/06/2021
ms.locfileid: "6345487"
---
# <a name="year-end-activities-faq"></a>คำถามที่ถามบ่อยเกี่ยวกับกิจกรรมตอนสิ้นปี 

[!include [banner](../includes/banner.md)]

หัวข้อนี้ได้รับการรวบรวมไว้เพื่อช่วยเกี่ยวกับกิจกรรมการปิดบัญชีสิ้นปี ข้อมูลในหัวข้อนี้จะเน้นที่คำถามเกี่ยวกับกิจกรรมการปิดบัญชีสิ้นปีของบัญชีแยกประเภททั่วไปและบัญชีเจ้าหนี้เป็นหลัก

## <a name="general-ledger-how-do-i-know-that-were-running-year-end-close-and-not-undoing-year-end-close"></a>บัญชีแยกประเภททั่วไป: ฉันจะทราบได้อย่างไรว่าเราจะกำลังดำเนินการปิดบัญชีสิ้นปีอยู่และไม่ได้ยกเลิกการปิดบัญชีสิ้นปี
เราเคยเห็นองค์กรที่พยายามดำเนินการปิดบัญชีสิ้นปี แต่กลับเป็นการยกเลิกการปิดบัญชีสิ้นปีแทน ถ้าการปิดบัญชีสิ้นปีเสร็จสิ้นลงอย่างรวดเร็วหรือการปิดบัญชีสิ้นปีไม่ได้สร้างยอดดุลยกมา ให้ตรวจสอบความถูกต้องของการตั้งค่า **ยกเลิกการปิดก่อนหน้านี้** ใน **การปิดบัญชีสิ้นปี** (**บัญชีแยกประเภททั่วไป > การปิดรอบระยะเวลา > การปิดบัญชีสิ้นปี > รันการปิดรอบบัญชี**) 

[![การรันการปิดบัญชีสิ้นปีเทียบกับการยกเลิกการปิดบัญชีสิ้นปี](./media/faq-2020-yr-end-01.png)](./media/faq-2020-yr-end-01.png)

ถ้าการเลือก **ยกเลิกการปิดก่อนหน้านี้** ตั้งค่าเป็น **ใช่** จะมีการกลับรายการปิดบัญชีสิ้นปีก่อนหน้า เมื่อมีการยกเลิก ยอดดุลการปิดบัญชีและรายการยอดดุลยกมาทั้งหมดจะถูกลบออกเหมือนกับว่ายังไม่ได้มีการรันการปิดบัญชีสิ้นปี ระบบจะลบใบสำคัญออก การปิดบัญชีสิ้นปีจะไม่รันอีกโดยอัตโนมัติ คุณต้องเริ่มกระบวนการอีกครั้ง โดยครั้งนี้ให้เปลี่ยน **ยกเลิกการปิดก่อนหน้านี้** เป็น **ไม่** 

> [!NOTE]
> รายการยอดดุลการปิดบัญชีอาจมีการสร้างขึ้นในปีที่ปิดบัญชีแล้วได้ ซึ่งจะเกิดขึ้นเฉพาะเมื่อมีการตั้งค่าพารามิเตอร์บัญชีแยกประเภททั่วไป **สร้างธุรกรรมปิดบัญชีในระหว่างโอนย้าย** เป็น **ใช่** ระบบจะสร้างรายการยอดดุลยกมาเสมอ เนื่องจากนี่เป็นยอดดุลต้นงวดของปีถัดไป  
 
## <a name="general-ledger-what-is-the-difference-between-undo-and-delete-gl-parameter-for-year-end-close"></a>บัญชีแยกประเภททั่วไป: พารามิเตอร์บัญชีแยกประเภททั่วไปสำหรับการยกเลิกและการลบสำหรับการปิดบัญชีสิ้นปีต่างกันอย่างไร
อาจมีความสับสนเกี่ยวกับความแตกต่างระหว่างพารามิเตอร์ **ยกเลิกการปิดก่อนหน้านี้** ซึ่งอยู่ในกล่องโต้ตอบ **การปิดบัญชีสินปี** กับพารามิเตอร์ **ลบธุรกรรมปิดบัญชีสิ้นปีในระหว่างการโอนย้าย** ในบัญชีแยกประเภททั่วไป (**บัญชีแยกประเภททั่วไป > การปิดรอบระยะเวลา > การปิดบัญชีสิ้นปี > รันการปิดรอบบัญชี**)  

[![ความแตกต่างระหว่างพารามิเตอร์บัญชีแยกประเภททั่วไปสำหรับการยกเลิกและการลบสำหรับการปิดบัญชีสิ้นปี](./media/faq-2020-yr-end-02.png)](./media/faq-2020-yr-end-02.png)

เลือก **ยกเลิกการปิดก่อนหน้านี้** ในเมนูกล่องโต้ตอบแบบหล่นลง เมื่อรันกระบวนการปิดบัญชีสิ้นปีเพื่อลบยอดดุลการปิดบัญชีทั้งหมดและรายการยอดดุลยกมา เหมือนกับว่ายังไม่ได้รันการปิดบัญชีสิ้นปี ระบบจะลบใบสำคัญออก การปิดบัญชีสิ้นปีจะไม่รันอีกโดยอัตโนมัติ เมื่อต้องการรันการปิดบัญชีสิ้นปี คุณต้องเริ่มกระบวนการนี้อีกครั้ง โดยครั้งนี้ให้เปลี่ยน **ยกเลิกการปิดก่อนหน้านี้** เป็น **ไม่** (**บัญชีแยกประเภททั่วไป > การตั้งค่าบัญชีแยกประเภท > พารามิเตอร์บัญชีแยกประเภททั่วไป**) 

[![การตั้งค่าพารามิเตอร์บัญชีแยกประเภททั่วไป](./media/faq-2020-yr-end-03.png)](./media/faq-2020-yr-end-03.png)

พารามิเตอร์ **ลบธุรกรรมปิดบัญชีสิ้นปีในระหว่างการโอนย้าย** ในบัญชีแยกประเภททั่วไปจะใช้เฉพาะเมื่อรัน (ไม่ได้ยกเลิก) การปิดบัญชีสิ้นปี (การเลือก **ยกเลิกการปิดก่อนหน้านี้** ตั้งค่าเป็น **ไม่**) ถ้าตั้งค่าพารามิเตอร์นั้นเป็น **ใช่** ระบบจะลบรายการยอดดุลการปิดบัญชีและยอดดุลยกมาทั้งหมด และการปิดบัญชีสิ้นปีจะรันอีกครั้ง กระบวนการนี้จะใช้เมื่อองค์กรต้องการธุรกรรมทั้งหมด รวมถึงการปรับปรุงนับตั้งแต่การปิดบัญชีสิ้นปีครั้งล่าสุด เพื่อลงรายการบัญชีในรายการบัญชีเดียวสำหรับรายการยอดดุลการปิดบัญชีและยอดดุลยกมา 

ถ้าตัวเลือกนี้ตั้งค่าเป็น **ไม่** รายการยอดดุลการปิดบัญชีและยอดดุลยกมาทั้งหมดจะยังคงอยู่ โดยจะไม่มีการลบรายการเหล่านั้น แต่จะมีการสร้างรายการยอดดุลการปิดบัญชีและยอดดุลยกมาใหม่เฉพาะสำหรับธุรกรรมส่วนที่แตกต่างหรือธุรกรรมใหม่ที่ลงรายการบัญชีเมื่อปิดบัญชีเมื่อสิ้นปีล่าสุดของปีบัญชีนั้นเท่านั้น  

> [!NOTE]
> รายการยอดดุลการปิดบัญชีจะมีการสร้างขึ้นในปีที่ปิดบัญชี กรณีนี้จะเกิดขึ้นหากพารามิเตอร์ **สร้างธุรกรรมปิดบัญชีในระหว่างโอนย้าย** ในบัญชีแยกประเภททั่วไปตั้งค่าเป็น **ใช่** ระบบจะสร้างรายการยอดดุลยกมาเสมอ เนื่องจากนี่เป็นยอดดุลต้นงวดของปีถัดไป 

## <a name="general-ledger-what-can-be-changed-to-enhance-performance-of-year-end-processing"></a>บัญชีแยกประเภททั่วไป: สิ่งใดบ้างที่สามารถเปลี่ยนแปลงเพื่อเพิ่มประสิทธิภาพของการประมวลผลสิ้นปี 
คุณสามารถทำการเปลี่ยนแปลงต่างๆ เพื่อปรับปรุงประสิทธิภาพของการปิดบัญชีสิ้นปีได้ ขอแนะนำให้คุณประเมินการเปลี่ยนแปลงที่แนะนำเหล่านี้ เพื่อพิจารณาว่าการเปลี่ยนแปลงดังกล่าวเหมาะสมกับองค์กรของคุณหรือไม่  

### <a name="dimension-sets"></a>ชุดมิติ
เมื่อรันการปิดบัญชีสิ้นปี ยอดดุลชุดมิติแต่ละรายการจะมีการสร้างใหม่ ซึ่งมีผลกระทบโดยตรงต่อประสิทธิภาพ บางองค์กรสร้างชุดมิติโดยไม่จําเป็น เนื่องจากมีการใช้ที่จุดใดจุดหนึ่งหรืออาจใช้ในบางจุดเท่านั้น  ชุดมิติที่ไม่จําเป็นเหล่านี้ยังคงมีการสร้างใหม่ในระหว่างการปิดบัญชีสิ้นปี ซึ่งเพิ่มเวลาให้กับกระบวนการ คุณจึงใช้เวลานานในการประเมินชุดมิติและลบชุดมิติที่ไม่จําเป็นออก

ชุดมิติที่ไม่จำเป็นยังส่งผลกระทบกับชุดงาน **BudgetDimensionFocusInitializeBalance** (**บัญชีแยกประเภททั่วไป > ผังบัญชี > มิติ > ชุดมิติทางการเงิน**)

[![ชุดมิติทางการเงิน](./media/faq-2020-yr-end-04.png)](./media/faq-2020-yr-end-04.png)

### <a name="year-end-close-template-configuration"></a>การตั้งค่าคอนฟิกเท็มเพลตการปิดบัญชีสิ้นปี
เท็มเพลตการปิดบัญชีสิ้นปีจะให้องค์กรเลือกระดับมิติทางการเงินที่จะรักษาไว้เมื่อโอนย้ายยอดดุลกําไรขาดทุนไปยังกําไรสะสม การตั้งค่าดังกล่าวอนุญาตให้องค์กรสามารถรักษามิติทางการเงินแบบละเอียด (**ปิดทั้งหมด**) ไว้ได้เมื่อย้ายยอดดุลไปยังกําไรสะสม หรือเลือกที่จะสรุปจำนวนเงินเป็นค่ามิติเดียว (**ปิดรายการเดียว**) โดยสามารถกําหนดได้เฉพาะมิติทางการเงินแต่ละมิติเท่านั้น หากต้องการข้อมูลเพิ่มเติมเกี่ยวกับการตั้งค่าเหล่านี้ โปรดดูที่หัวข้อ [การปิดบัญชีสิ้นปี](year-end-close.md)

ขอแนะนำว่าคุณควรประเมินความต้องการขององค์กรของคุณและหากเป็นไปได้ ให้ปิดมิติให้มากที่สุดเท่าที่จะเป็นไปได้โดยใช้ตัวเลือกบัญชีสิ้นปี **ปิดรายการเดียว** เพื่อปรับปรุงประสิทธิภาพ ด้วยการปิดค่ามิติรายการเดียว (ซึ่งอาจเป็นค่าว่างเปล่าด้วย) ระบบจะคํานวณรายละเอียดที่น้อยลงเมื่อกําหนดยอดดุลของรายการบัญชีกําไรสะสม

### <a name="10013-update-or-later"></a>อัปเดต 10.0.13 หรือใหม่กว่า
ถ้าคุณอัปเดตเป็นรุ่น 10.0.13 หรือใหม่กว่านับตั้งแต่ครั้งล่าสุดที่องค์กรของคุณรันการปิดบัญชีสิ้นปี กระบวนการปิดบัญชีสิ้นปีอาจใช้เวลานานขึ้นเนื่องจาก [การใช้งานคุณลักษณะ HashV2](https://community.dynamics.com/365/financeandoperations/b/dynamics-365-finance-blog/posts/verify-hash-function-changes-after-update-to-dynamics-365-finance-2020-release-wave-2) (คำว่า *hash* หมายถึงฟิลด์ที่คำนวณจากฟิลด์สตริงอื่น API ที่จะคํานวณค่า GUID ของแฮชได้รับการอัปเดตเพื่อเพิ่มความปลอดภัย) หากต้องการให้กระบวนการปิดบัญชีสิ้นปีรวดเร็วขึ้น ขอแนะนำว่าควรสร้างยอดดุลของชุดมิติใหม่ก่อนที่จะรันการปิดบัญชีสิ้นปี ถ้าคุณได้สร้างยอดดุลชุดมิติใหม่หลังจากที่ใช้การอัปเดต 10.0.13 แล้ว อาจไม่จําเป็นต้องรันกระบวนการสร้างใหม่อีกครั้ง
 
## <a name="general-ledger--what-does-the-period-close--year-end-close-do"></a>บัญชีแยกประเภททั่วไป – การปิดรอบระยะเวลา – การปิดบัญชีสิ้นปีเป็นอย่างไร
 
[![การปิดรอบระยะเวลา, การปิดบัญชีสิ้นปี](./media/faq-2020-yr-end-05.png)](./media/faq-2020-yr-end-05.png)

### <a name="performance-improvements-for-rebuilding-financial-dimension-sets-new-feature"></a>การปรับปรุงประสิทธิภาพสำหรับการสร้างชุดมิติทางการเงินใหม่ (คุณลักษณะใหม่)
คุณลักษณะใหม่ที่เพิ่มเข้ามาในรุ่น 10.0.16 จะปรับปรุงประสิทธิภาพของกระบวนการปิดบัญชีสิ้นปีและการรวมบัญชี คุณลักษณะนี้มีชื่อว่า การปรับปรุงประสิทธิภาพสำหรับการสร้างชุดมิติทางการเงินใหม่ คุณลักษณะนี้จะเปลี่ยนแปลงวิธีการสร้างชุดมิติใหม่เพื่อให้มีการสร้างชุดมิติเหล่านั้นใหม่เฉพาะกับกรอบเวลาที่เกี่ยวข้องเท่านั้น ในรุ่นก่อนหน้านี้ ชุดมิติมีการสร้างใหม่ให้กับวันที่ทั้งหมด ตัวอย่างเช่น ถ้าคุณไม่ได้ปิดบัญชีปี 2020 ระบบจะสร้างยอดดุลใหม่เฉพาะสำหรับธุรกรรมภายในปีบัญชี 2020 เท่านั้น ถ้าคุณรันการรวมบัญชีในช่วงวันที่ 1 พฤศจิกายน 2020 ถึง 30 พฤศจิกายน 2020 ระบบจะสร้างยอดดุลใหม่เฉพาะช่วงวันที่นั้นเท่านั้น

เนื่องจากคุณลักษณะนี้ถือเป็นการเปลี่ยนแปลงครั้งใหญ่ คุณจึงต้องเปิดใช้งานคุณลักษณะนี้โดยใช้พื้นที่ทำงาน **การจัดการคุณลักษณะ**
 
[![การปิดบัญชีสิ้นปี](./media/faq-2020-yr-end-06.png)](./media/faq-2020-yr-end-06.png)

## <a name="accounts-payable-what-changes-have-been-made-to-support-1099-year-end-reporting-for-2020"></a>บัญชีเจ้าหนี้: มีการเปลี่ยนแปลงอะไรบ้างเพื่อรองรับการรายงานตอนสิ้นปี 1099 สำหรับปี 2020

มีการเพิ่มคุณลักษณะใหม่สองอย่างตามระเบียบบังคับใหม่สำหรับการเปลี่ยนแปลงสิ้นปี 1099 ในปี 2020 คุณลักษณะแรก **ใช้การเปลี่ยนแปลงแบบฟอร์ม 1099-NEC และ 1099-MISC สำหรับปี 2020** มีการเผยแพร่ช่วงกลางปีในแบบเป็นคุณลักษณะบังคับ วัตถุประสงค์ของคุณลักษณะดังกล่าวคือ เพื่อให้แน่ใจว่าข้อมูลธุรกรรม 1099 ของปี 2020 สามารถติดตามได้ในแบบฟอร์ม 1099-NEC ใหม่ คุณลักษณะนี้ได้เพิ่มฟิลด์ 1099 ที่ต้องใช้เพื่อรองรับฟิลด์ 1099-NEC ใหม่และฟิลด์ 1099-MISC ที่อัปเดต การอัปเดตนี้ยังได้อัปเกรดข้อมูลเรกคอร์ดผู้จัดจำหน่ายด้วยข้อมูลช่อง 1099 

คุณลักษณะของระเบียบบังคับที่สอง **รายงาน 1099 ที่อัปเดตตามกฎหมายภาษี 2020** มีการเปลี่ยนแปลงดังต่อไปนี้

- 1099-OID - IRS ได้แปลงแบบฟอร์มเป็นการใช้งานแบบต่อเนื่อง
   - โดยต้องกรอกข้อมูลตัวเลขหลักที่ 3 และ 4 ของปีการรายงานเมื่อพิมพ์ ใช้ตัวเลขหลักที่ 3 และ 4 ของฟิลด์ **ปีการรายงาน** จาก **ตัวเลือกการพิมพ์ภาษี 1099** 

- 1099-NEC – แบบฟอร์มใหม่สำหรับปี 2020 แบบฟอร์มนี้จะบันทึกค่าตอบแทนของผู้ที่ไม่ใช่พนักงาน 

-   1099-MISC – เนื่องจากการสร้างแบบฟอร์ม 1099-NEC ดังนั้น IRS จึงปรับปรุงแบบฟอร์ม 1099-MISC และจัดเรียงหมายเลขช่องใหม่สำหรับการรายงานรายได้ที่กำหนด
การเปลี่ยนแปลงในการรายงานรายได้และหมายเลขช่องของแบบฟอร์มแสดงอยู่ด้านล่างนี้
   - ผู้จ่ายเงินขายสินค้าโดยตรงมูลค่า $5,000 หรือมากกว่า (กล่องกาเครื่องหมาย) ในช่อง 7
   - รายได้จากการประกันภัยพืชผลมีการรายงานในช่อง 9
   - รายรับทั้งหมดของทนายความมีการรายงานในช่อง 10
   - มาตรา 409A การยืดเวลามีการรายงานในช่อง 12
   - เงินได้ค่าตอบแทนที่รอตัดบัญชีซึ่งไม่เข้าเกณฑ์มีการรายงานในช่อง 14
   - ช่อง 15, 16 และ 17 จะรายงานภาษีรัฐที่หัก ณ ที่จ่าย หมายเลขประจำรัฐ และจํานวนเงินรายได้ที่ได้รับในรัฐ ตามลําดับ

- ไม่มีการเปลี่ยนแปลงกับ 1099-DIV หรือ 1099-INT ในปี 2020

- การยื่นภาษีทางอิเล็กทรอนิกส์ – รูปแบบมีการเปลี่ยนแปลงเพื่อรองรับแบบฟอร์ม NEC ใหม่ และการเปลี่ยนแปลงของกล่อง MISC ที่อธิบายไว้ข้างต้น สำหรับข้อมูลเฉพาะเจาะจงของข้อกำหนดเกี่ยวกับการยื่นภาษีทางอิเล็กทรอนิกส์ โปรดดู [ประกาศฉบับที่ 1220 ของ IRS](https://www.irs.gov/pub/irs-pdf/p1220.pdf)

## <a name="accounts-payable-1099--how-do-i-change-the-1099-box-and-values-for-a-vendor-that-wasnt-tracking-1099-information-throughout-the-year"></a>บัญชีเจ้าหนี้: 1099 – ฉันจะเปลี่ยนช่อง 1099 และค่าสำหรับผู้จัดจำหน่ายที่ไม่ได้ติดตามข้อมูล 1099 ตลอดปีได้อย่างไร
ใช้ฟังก์ชันอัปเดต 1099 (**บัญชีเจ้าหนี้ > ผู้จัดจำหน่าย > ผู้จัดจำหน่ายทั้งหมด > เลือกผู้จัดจำหน่าย > แท็บผู้จัดจำหน่ายใน Ribbon > อัปเดต 1099**) เพื่อไปที่ธุรกรรมใบแจ้งหนี้ที่ได้รับชำระก่อนหน้านี้เพื่อกำหนดข้อมูล 1099 ใหม่อย่างเหมาะสมตามการตั้งค่าบนแท็บ **ภาษี 1099** บนหน้า **ผู้จัดจำหน่าย**

## <a name="can-i-run-the-update-1099-for-all-my-vendors-at-once"></a>ฉันสามารถรันการอัปเดต 1099 กับผู้จัดจำหน่ายครั้งละหลายรายได้ใช่หรือไม่
ไม่ คำสั่งอัปเดต 1099 จะดำเนินการกับผู้จัดจำหน่ายได้ครั้งละหนึ่งราย ถ้าองค์กรของคุณต้องการดำเนินการดังกล่าว โปรดลงคะแนนสำหรับไอเดียที่ชื่อ [กระบวนการชุดงานสำหรับการอัปเดตข้อมูล 1099 ของผู้จัดจำหน่าย](https://experience.dynamics.com/ideas/idea/?ideaid=5493d608-350e-eb11-b5d9-0003ff68ded8)

## <a name="accounts-payable-1099--recalculate-existing-1099-amounts-vs-update-all-in-the-update-1099-utility"></a>บัญชีเจ้าหนี้: 1099 – "คำนวณจำนวนเงิน 1099 ที่มีอยู่ใหม่" เทียบกับ "อัปเดตทั้งหมด" ในยูทิลิตีการอัปเดต 1099
กล่องกาเครื่องหมาย **คำนวณจำนวนเงิน 1099 ที่มีอยู่ใหม่** จะรีเซ็ตจำนวนเงิน 1099 เป็นมูลค่าที่ชำระทั้งหมดเมื่อใช้ร่วมกับกล่องกาเครื่องหมาย **อัปเดตทั้งหมด** 

[![ธุรกรรมภาษี 1099: ก่อนการรันคำสั่งอัปเดต](./media/faq-2020-yr-end-07.png)](./media/faq-2020-yr-end-07.png)

กล่องกาเครื่องหมาย **คำนวณจำนวนเงิน 1099 ที่มีอยู่ใหม่** จะเริ่มต้นเมื่อมีมูลค่า 1099 บางส่วนในใบแจ้งหนี้ หรือถ้ามีการปรับเปลี่ยนในแบบฟอร์มภาษี 1099 ตัวอย่างเช่น สมมติว่าคุณมีใบแจ้งหนี้มูลค่า $1000.00 แต่ผู้ใช้พิมพ์จำนวนเงินด้วยตนเองในจำนวนเงิน 1099 สำหรับใบแจ้งหนี้เป็น $500.00

[![ธุรกรรมภาษี 1099: การเลือกทั้งอัปเดตทั้งหมดและคำนวณจำนวนเงิน 1099 ที่มีอยู่ใหม่](./media/faq-2020-yr-end-08.png)](./media/faq-2020-yr-end-08.png)

เมื่อมีการชําระยอดเงินนี้แล้ว มูลค่า $500.00 จะเป็นจำนวนเงิน 1099 ที่ชำระแล้ว ถ้าคุณดำเนินการตามคำสั่งการคำนวณใหม่ ระบบจะเปลี่ยนจำนวนเงิน 1099 เป็น $1000.00 ซึ่งเป็นยอดรวมที่มีการชำระ

[![ธุรกรรมภาษี 1099: หลังจากรันคำสั่ง 1099](./media/faq-2020-yr-end-09.png)](./media/faq-2020-yr-end-09.png)

## <a name="accounts-payable-1099--manually-create-1099-transactions"></a>บัญชีเจ้าหนี้: 1099 – สร้างธุรกรรม 1099 ด้วยตนเอง
องค์กรอาจจำเป็นต้องสร้างธุรกรรม 1099 ด้วยตนเองที่ไม่ได้เชื่อมโยงกับใบแจ้งหนี้ คุณสามารถเพิ่มธุรกรรม 1099 ด้วยตนเองได้โดยไปที่ **บัญชีเจ้าหนี้ > งานประจำงวด > ภาษี 1099 > การชำระเงินให้แก่ผู้จัดจำหน่ายสำหรับ 1099** เลือกปุ่ม **ธุรกรรม 1099 แบบด้วยตนเอง** 

ธุรกรรม 1099 ที่สร้างขึ้นด้วยตนเองจะไม่มีการอัปเดตด้วยกระบวนการ **อัปเดตทั้งหมด** หรือกระบวนการ **คำนวณจำนวนเงิน 1099 ที่มีอยู่ใหม่** ในยูทิลิตี **การอัปเดต 1099**

## <a name="accounts-payable-1099--does-dynamics-365-finance-support-the-1096-form"></a>บัญชีเจ้าหนี้: 1099 – Dynamics 365 Finance รองรับแบบฟอร์ม 1096 หรือไม่ 

Dynamics 365 Finance ไม่ได้พิมพ์แบบฟอร์มสรุปและการส่งข้อมูลประจําปี 1096 สำหรับการส่งคืนข้อมูลของสหรัฐอเมริกา

## <a name="accounts-payable-1099--are-there-any-new-features-that-support-1099-reporting-for-public-sector"></a>บัญชีเจ้าหนี้: 1099 – มีคุณลักษณะใหม่ที่รองรับการรายงาน 1099 สำหรับภาครัฐหรือไม่ 
มีการเพิ่มคุณลักษณะภาครัฐใหม่ **อัปเดตข้อมูล 1099 ตามบัญชีหลัก** ซึ่งให้คุณสามารถเปิดใช้งานในพื้นที่ทำงาน **การจัดการคุณลักษณะ** ลักษณะนี้ช่วยให้คุณสามารถเชื่อมโยงมูลค่า 1099 สำหรับผู้จําหน่ายโดยใช้บัญชีหลักในการกระจายการลงบัญชีแทนบัญชีเริ่มต้นในเรกคอร์ดผู้จัดจำหน่าย

ดูข้อมูลเพิ่มเติมที่ [ตั้งค่าผู้จัดจำหน่ายสำหรับการรายงาน 1099](../localizations/noam-usa-set-up-vndrs-1099-rprtg.md)


[!INCLUDE[footer-include](../../includes/footer-banner.md)]
