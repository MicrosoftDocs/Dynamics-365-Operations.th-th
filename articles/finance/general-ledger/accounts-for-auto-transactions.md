---
title: บัญชีสำหรับธุรกรรมอัตโนมัติ
description: ในหัวข้อนี้จะอธิบายวิธีการใช้บัญชีสำหรับธุรกรรมอัตโนมัติในการลงรายการบัญชีผ่านทาง Microsoft Dynamics 365 และแสดงตัวอย่างบัญชีหลักสำหรับธุรกรรมอัตโนมัติ
author: rachel-profitt
ms.date: 12/03/2021
ms.topic: article
ms.prod: ''
ms.technology: ''
ms.search.form: LedgerSystemAccounts
audience: Application User
ms.reviewer: twheeloc
ms.custom: ''
ms.assetid: c64eed1d-df17-448e-8bb6-d94d63b14607
ms.search.region: Global
ms.author: kweekley
ms.search.validFrom: 2022-01-03
ms.dyn365.ops.version: AX 7.0.0
ms.openlocfilehash: 275c74d673d1ba2468e23c5fa443c9272d13a184
ms.sourcegitcommit: 5d1772bdeb21a9bec6dc49e64550aaf34127a4e2
ms.translationtype: HT
ms.contentlocale: th-TH
ms.lasthandoff: 05/10/2022
ms.locfileid: "8735273"
---
# <a name="accounts-for-automatic-transactions"></a>บัญชีสำหรับธุรกรรมอัตโนมัติ

หน้า **บัญชีสำหรับธุรกรรมอัตโนมัติ** (**บัญชีแยกประเภททั่วไป &gt; การตั้งค่าการลงรายการบัญชี &gt; บัญชีสำหรับธุรกรรมอัตโนมัติ**) ใช้ในการกำหนดบัยชีหลักอัตโนมัติที่ใช้สำหรับการลงรายการบัญชีแต่ละชนิดในระบบ ถึงแม้ว่าชนิดการลงรายการบัญชีส่วนใหญ่จะสามารถตั้งค่าคอนฟิกบนหน้าเฉพาะโมดูลหรือเฉพาะคุณลักษณะได้ แต่คุณสามารถตั้งค่าคอนฟิกชนิดการลงรายการบัญชีบางชนิดได้ในหน้า **บัญชีสำหรับธุรกรรมอัตโนมัติ** เท่านั้น

ตัวอย่างเช่น คุณสามารถระบุบัญชีหลักที่ใช้กับชนิดการลงรายการบัญชี **ยอดดุลลูกค้า** ในฟิลด์ **สรุป** ในหน้า **โพรไฟล์การลงบัญชีลูกค้า** และใช้บัญชีหลักที่แตกต่างกันสำหรับโพรไฟล์ลูกค้าแต่ละรายการ ด้วยวิธีนี้ คุณจึงสามารถควบคุมการลงรายการบัญชีในแบบแยกย่อยได้ ในทางกลับกัน คุณสามารถระบุบัญชีที่ผิดพลาดได้ในหน้า **บัญชีสำหรับธุรกรรมอัตโนมัติ** เท่านั้น

เมื่อคุณเปิดหน้า **บัญชีสำหรับธุรกรรมอัตโนมัติ** ในนิติบุคคลใหม่ รายการของบัญชีจะว่างเปล่า คุณสามารถเพิ่มชนิดการลงรายการบัญชีทั่วไปที่ควรตั้งค่าคอนฟิกบนหน้าได้โดยการเลือกปุ่ม **สร้างชนิดเริ่มต้น** คุณสามารถเลือกบัญชีหลักในฟิลด์ **บัญชีหลัก** สำหรับแต่ละแถวได้ หากคุณปล่อยฟิลด์ **บัญชีหลัก** เว้นว่างไว้สำหรับชนิดการลงรายการบัญชี และคุณยังไม่ได้ตั้งค่าคอนฟิกบัญชีหลักในหน้าเฉพาะโมดูลหรือหน้าเฉพาะคุณลักษณะ คุณจะได้รับข้อความแสดงข้อผิดพลาดเมื่อคุณลงรายการบัญชีธุรกรรมที่ใช้ชนิดการลงรายการบัญชีนั้น โดยปกติแล้ว ข้อความจะเป็น "ไม่พบบัญชีสำหรับ \[ชนิดการลงรายการบัญชี\]"

## <a name="default-posting-types"></a>ชนิดการลงรายการบัญชีเริ่มต้น

ตารางต่อไปนี้จะแสดงตัวอย่างของชนิดการลงรายการบัญชีเริ่มต้นที่สร้างขึ้นเมื่อคุณเลือก **สร้างชนิดเริ่มต้น** ในหน้า **บัญชีสำหรับธุรกรรมอัตโนมัติ** ซึ่งจะแสดงตัวอย่างบัญชีหลักและคำอธิบาย คอลัมน์ "เดบิต/เครดิตหรือไม่" แสดงว่าปกติแล้วธุรกรรมนี้ลงรายการบัญชีเป็นธุรกรรมเดบิตหรือเครดิต ในบางกรณี ธุรกรรมอาจลงรายการบัญชีเดบิตหรือเครดิต คอลัมน์ "บัญชีรอการโอน" แสดงว่าชนิดบัญชีเป็นบัญชีรอการโอนหรือไม่ หากชนิดการลงรายการบัญชีเป็นบัญชีรอการโอน หมายความว่ายอดเงินที่ลงรายการบัญชีในบัญชีนี้จะถูกกลับรายการโดยอัตโนมัติเมื่อลงรายการบัญชีธุรกรรมในภายหลัง

| ชนิดการลงรายการบัญชี | ตัวอย่างบัญชีหลัก | ตัวอย่างชื่อบัญชีหลัก | ชนิดบัญชี | เดบิต/เครดิตหรือไม่ | บัญชีรอการโอน | คำอธิบาย |
|--------------|----------------------|---------------------------|--------------|---------------|------------------|-------------|
| ผลต่างเศษสตางค์ในสกุลเงินการรายงาน | 618160 | ค่าใช้จ่ายเบ็ดเตล็ด | ค่าใช้จ่าย | ทั้งสองรายการ | ไม่ | ใช้ชนิดการลงรายการบัญชีนี้เมื่อผลต่างเศษสตางค์เกิดขึ้นเมื่อมีการแปลยอดเงินธุรกรรมในสกุลเงินต่างประเทศเป็นสกุลเงินการรายงาน |
| ผลต่างเศษสตางค์ในสกุลเงินทางบัญชี | 618160 | ค่าใช้จ่ายเบ็ดเตล็ด | ค่าใช้จ่าย | ทั้งสองรายการ | ไม่ | ใช้ชนิดการลงรายการบัญชีนี้เมื่อผลต่างเศษสตางค์เกิดขึ้นเมื่อมีการแปลยอดเงินธุรกรรมในสกุลเงินต่างประเทศเป็นสกุลเงินทางบัญชี |
| บัญชีที่ผิดพลาด | 999999 | บัญชีที่ผิดพลาด | ค่าใช้จ่าย | ทั้งสองรายการ | ไม่ | ใช้ชนิดการลงรายการบัญชีนี้เมื่อเกิดข้อผิดพลาดในระบบ ควรมีการตรวจสอบความถูกต้องของบัญชีทุกรอบระยะเวลา และควรแก้ไขข้อผิดพลาดใดๆ |
| ผลลัพธ์เมื่อปิดปีบัญชี | 300160 | กำไรสะสม | ส่วนของผู้ถือหุ้น | ทั้งสองรายการ | ไม่ | ใช้ชนิดการลงรายการบัญชีนี้เมื่อเรียกใช้กระบวนการปิดบัญชีสิ้นปีเพื่อย้ายยอดดุลของบัญชีของชนิด **กำไรและขาดทุน** ไปยังบัญชีหลักที่เลือกไว้สำหรับผลลัพธ์ตอนสิ้นปี |
| ส่วนลดเงินสดสำหรับลูกค้า | ใช้ไม่ได้ | ใช้ไม่ได้ | ใช้ไม่ได้ | ใช้ไม่ได้ | ไม่ | ไม่มีการใช้ชนิดการลงรายการบัญชีที่กำหนดไว้ในหน้า **บัญชีสำหรับธุรกรรมอัตโนมัติ** ต้องระบุบัญชีหลักเมื่อตั้งค่าคอนฟิกส่วนลดเงินสดในบัญชีลูกหนี้|
| ส่วนลดเงินสดของผู้จัดจำหน่าย | ใช้ไม่ได้ | ใช้ไม่ได้ | ใช้ไม่ได้ | ใช้ไม่ได้ | ไม่ | ไม่มีการใช้ชนิดการลงรายการบัญชีที่กำหนดไว้ในหน้า **บัญชีสำหรับธุรกรรมอัตโนมัติ** ต้องระบุบัญชีหลักเมื่อตั้งค่าคอนฟิกส่วนลดเงินสดในบัญชีเจ้าหนี้ |

## <a name="additional-posting-types"></a>ชนิดการลงรายการบัญชีเพิ่มเติม

ตารางต่อไปนี้จะแสดงตัวอย่างของชนิดการลงรายการบัญชีเพิ่มเติมที่ต้องตั้งค่าคอนฟิกถ้าคุณวางแผนที่จะใช้คุณลักษณะที่เกี่ยวข้อง ไม่มีการตั้งค่าคอนฟิกโพรไฟล์การลงรายการบัญชีที่พร้อมใช้งานในโมดูลอื่น คอลัมน์ "เดบิต/เครดิตหรือไม่" แสดงว่าปกติแล้วธุรกรรมนี้ลงรายการบัญชีเป็นธุรกรรมเดบิตหรือเครดิต ในบางกรณี ธุรกรรมอาจลงรายการบัญชีเดบิตหรือเครดิต คอลัมน์ "บัญชีรอการโอน" แสดงว่าชนิดบัญชีเป็นบัญชีรอการโอนหรือไม่ หากชนิดการลงรายการบัญชีเป็นบัญชีรอการโอน หมายความว่ายอดเงินที่ลงรายการบัญชีในบัญชีนี้จะถูกกลับรายการโดยอัตโนมัติเมื่อลงรายการบัญชีธุรกรรมในภายหลัง

| ชนิดการลงรายการบัญชี | ตัวอย่างบัญชีหลัก | ตัวอย่างชื่อบัญชีหลัก | ชนิดบัญชี | เดบิต/เครดิตหรือไม่ | บัญชีรอการโอน | คำอธิบาย |
|--------------|----------------------|---------------------------|--------------|---------------|------------------|-------------|
| บัญชีดุลสำหรับผลต่างการรวมบัญชี | 801200 | กําไรและขาดทุน - การประเมินค่าใหม่ | ค่าใช้จ่าย | ทั้งสองรายการ | ไม่ | ชนิดการลงรายการบัญชีนี้จะใช้เมื่อคุณรวมบัญชีที่เกี่ยวข้องกับการประเมินค่าใหม่ตามสกุลเงิน และผลต่างเศษสตางค์จะเกิดขึ้นในระหว่างการประเมินค่าใหม่ |
| บัญชีกำไรขาดทุนสำหรับผลต่างการรวมบัญชี | 801200 | กําไรและขาดทุน - การประเมินค่าใหม่ | ค่าใช้จ่าย | ทั้งสองรายการ | ไม่ | ชนิดการลงรายการบัญชีนี้จะใช้เมื่อคุณรวมบัญชีที่เกี่ยวข้องกับการประเมินค่าใหม่ตามสกุลเงิน และผลต่างเศษสตางค์จะเกิดขึ้นในระหว่างการประเมินค่าใหม่ |
| ระหว่างหน่วย - เดบิต | 133500 | ระหว่างหน่วย ลูกหนี้ | สินทรัพย์ | เดบิต | ไม่ | ใช้ชนิดการลงรายการบัญชีนี้เมื่อคุณเลือกมิติที่สมดุลในหน้า **บัญชีแยกประเภท** และมิติดังกล่าวจะไม่สมดุลในธุรกรรมที่ลงรายการบัญชี |
| ระหว่างหน่วย - เครดิต | 233500 | ระหว่างหน่วย เจ้าหนี้ | หนี้สิน | เครดิต | ไม่ | ใช้ชนิดการลงรายการบัญชีนี้เมื่อคุณเลือกมิติที่สมดุลในหน้า **บัญชีแยกประเภท** และมิติดังกล่าวจะไม่สมดุลในธุรกรรมที่ลงรายการบัญชี |
