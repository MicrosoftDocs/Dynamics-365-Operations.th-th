---
title: กฎการตัดออก
description: หัวข้อนี้แสดงข้อมูลเกี่ยวกับกฎการตัดออกและตัวเลือกต่างๆ สำหรับการรายงานเกี่ยวกับการตัดออก
author: aprilolson
manager: AnnBe
ms.date: 01/11/2018
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: LedgerEliminationRule
audience: Application User
ms.reviewer: roschlom
ms.custom: 13131
ms.assetid: 08fd46ef-2eb8-4942-985d-40fd757b74a8
ms.search.region: Global
ms.author: aolson
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 3a65cbd3d146abff5ceabea094fb735f8bd359f6
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4968840"
---
# <a name="elimination-rules"></a>กฎการตัดออก

[!include [banner](../includes/banner.md)]

หัวข้อนี้แสดงข้อมูลเกี่ยวกับกฎการตัดออกและตัวเลือกต่างๆ สำหรับการรายงานเกี่ยวกับการตัดออก

จำเป็นต้องมีธุรกรรมการตัดออกเมื่อนิติบุคคลหลักดำเนินธุรกิจกับนิติบุคคลในเครือหนึ่งนิติบุคคลขึ้นไป และใช้การรายงานการเงินที่รวมบัญชี  งบการเงินที่รวมบัญชีต้องรวมเฉพาะธุรกรรมที่เกิดขึ้นระหว่างองค์กรที่รวมบัญชี และเอนทิตี้อื่นภายนอกองค์กรนั้น ดังนั้น ธุรกรรมระหว่างนิติบุคคลที่เป็นส่วนหนึ่งขององค์กรเดียวกันต้องถูกลบออก หรือตัดออกจากบัญชีแยกประเภททั่วไป เพื่อไม่ให้ปรากฏในรายงานทางการเงิน มีหลายวิธีในการรายงานเกี่ยวกับการตัดออก:

-   กฎการตัดออกสามารถสร้าง และประมวลผลในบริษัทที่รวมบัญชี หรือที่ตัดออก
-   รายงานทางการเงินสามารถใช้เพื่อแสดงการตัดบัญชี และมิติเฉพาะในแถว หรือคอลัมน์
-   นิติบุคคลที่แยกต่างหากที่สามารถใช้เพื่อลงรายการบัญชีธุรกรรมด้วยตนเองเพื่อติดตามการตัดออก

หัวข้อนี้เน้นเกี่ยวกับกฎการตัดออกที่ประมวลผลในบริษัทที่รวมบัญชี หรือที่ตัดออก คุณสามารถตั้งค่ากฎการตัดออกเพื่อสร้างธุรกรรมการตัดออกในนิติบุคคลที่ระบุเป็นปลายทางนิติบุคคลสำหรับการตัดออก นิติบุคคลปลายทางนี้เรียกว่านิติบุคคลที่ตัดออก สมุดรายวันการตัดออกสามารถถูกสร้างระหว่างกระบวนการรวมบัญชี หรือโดยการใช้ข้อเสนอสมุดรายวันการตัดออก ก่อนที่คุณจะตั้งค่ากฎการตัดออก คุณควรจะสร้างความคุ้นเคยกับข้อตกลงต่อไปนี้:

-   **นิติบุคคลต้นทาง** – นิติบุคคลที่ยอดเงินที่ถูกตัดออกถูกลงรายการบัญชี
-   **นิติบุคคลปลายทาง** – นิติบุคคลที่กฎการตัดออกถูกลงรายการบัญชี
-   **นิติบุคคลที่ตัดออก** – นิติบุคคลที่ถูกระบุเป็นนิติบุคคลปลายทางสำหรับการตัดออก
-   **นิติบุคคลที่รวมบัญชี** – นิติบุคคลที่ถูกสร้างเพื่อรายงานผลลัพธ์ทางการเงินสำหรับกลุ่มของนิติบุคคล ข้อมูลทางการเงินจากนิติบุคคลถูกรวมบัญชีในนิติบุคคลนี้ และจากนั้นสร้างรายงานทางการเงินโดยใช้ข้อมูลที่รวม

ตารางต่อไปนี้แสดงชนิดของธุรกรรมที่อาจจำเป็นต้องมีการตัดออก

<table>
<colgroup>
<col width="50%" />
<col width="50%" />
</colgroup>
<thead>
<tr class="header">
<th>ชนิดธุรกรรม</th>
<th>ตัวอย่าง</th>
</tr>
</thead>
<tbody>
<tr class="odd">
<td>รายการใบสั่งขายและการออกใบแจ้งหนี้ (การประมวลผลส่วนกลาง)</td>
<td>คุณขายผลิตภัณฑ์ให้กับลูกค้าในนามของนิติบุคคลอื่นในองค์กรของคุณ</td>
</tr>
<tr class="even">
<td>รายการใบสั่งขาย (ระหว่างบริษัท/ภายในบริษัท) และการออกใบแจ้งหนี้</td>
<td>คุณขายผลิตภัณฑ์ระหว่างนิติบุคคลในองค์กรของคุณ</td>
</tr>
<tr class="odd">
<td>ใบสั่งซื้อ (การประมวลผลส่วนกลาง)</td>
<td>คุณซื้อสินค้าคงคลัง วัสดุ บริการ สินทรัพย์ถาวร และผลิตภัณฑ์อื่นๆ จากผู้จัดจำหน่ายในนามของนิติบุคคลอื่นในองค์กรของคุณ</td>
</tr>
<tr class="even">
<td>การจัดการสินค้าคงคลัง (ระหว่างบริษัท/ภายในบริษัท)</td>
<td><ul>
<li>คุณโอนย้ายสินค้าคงคลังหนึ่งของนิติบุคคลไปยังสินทรัพย์ถาวรของนิติบุคคลอื่นในองค์กรของคุณ</li>
<li>คุณโอนย้ายสินค้าคงคลังหนึ่งของนิติบุคคลไปยังสินค้าคงคลังของนิติบุคคลอื่นในองค์กรของคุณ</li>
</ul></td>
</tr>
<tr class="odd">
<td>การติดตามสินค้าคงคลังที่กำลังส่งต่อ</td>
<td>คุณโอนย้ายสินค้าระหว่างคลังสินค้าในนิติบุคคลเดียวกันแต่เป็นการโอนย้ายระหว่างไซต์ทางภูมิศาสตร์ที่ต่างกัน</td>
</tr>
<tr class="even">
<td>การประมวลผลใบแจ้งหนี้ส่วนกลางของบัญชีเจ้าหนี้</td>
<td>คุณบันทึกใบแจ้งหนี้ในนามของนิติบุคคลอื่นในองค์กรของคุณ</td>
</tr>
<tr class="odd">
<td>การประมวลผลการชำระเงินส่วนกลางของบัญชีเจ้าหนี้</td>
<td>คุณชำระเงินในใบแจ้งหนี้ในนามของนิติบุคคลอื่นในองค์กรของคุณ</td>
</tr>
<tr class="even">
<td>การจัดการเงินสดและเงินคลัง (การประมวลผลจากส่วนกลาง)</td>
<td><ul>
<li>คุณประมวลผลการชำระภาษี เงินคืนภาษี ค่าธรรมเนียมดอกเบี้ย เงินกู้ยืม เงินล่วงหน้า การชำระเงินปันผล และเงินค่าลิขสิทธิ์หรือค่าคอมมิชชันล่วงหน้า</li>
<li>คุณชำระค่าใช้จ่ายในนามของนิติบุคคลอื่นในองค์กรของคุณ ใบแจ้งหนี้ถูกป้อนไว้ในสมุดบัญชีของนิติบุคคลปลายทาง และคุณต้องชำระเงินข้ามระหว่างนิติบุคคล ตัวอย่างเช่น นิติบุคคลหนึ่งชำระรายงานค่าใช้จ่ายของพนักงานในนิติบุคคลอื่น ในกรณีนี้ รายงานค่าใช้จ่ายของพนักงานที่มีค่าใช้จ่ายที่เกี่ยวข้องกับนิติบุคคลอื่น</li>
<li>คุณโอนย้ายเงินสดจากนิติบุคคลหนึ่งไปยังอีกนิติบุคคลหนึ่งในองค์กรของคุณ</li>
</ul></td>
</tr>
<tr class="odd">
<td>บัญชีลูกหนี้ (การประมวลผลส่วนกลาง)</td>
<td>คุณได้รับเงินสดสำหรับใบแจ้งหนี้ของลูกค้าของนิติบุคคลอื่น และคุณฝากเช็คเข้าไปยังบัญชีธนาคารของนิติบุคคลนั้น</td>
</tr>
<tr class="even">
<td>ค่าจ้าง (การประมวลผลส่วนกลาง ระหว่างบริษัท/ภายในบริษัท)</td>
<td><ul>
<li>คุณชำระค่าจ้างของนิติบุคคลอื่น ตัวอย่างเช่น นิติบุคคลชำระค่าจ้างของพนักงานตัวเอง แต่เรียกคืนในส่วนที่พนักงานปฏิบัติงานให้กับอีกนิติบุคคลหนึ่งระหว่างการรันการจ่ายเงิน หรือ พนักงานทำงานครึ่งเวลาสำหรับนิติบุคคล A และครึ่งเวลาสำหรับนิติบุคคล B และสวัสดิการอยู่ในค่าจ้างทั้งหมด ในกรณีดังกล่าว ค่าจ้างของพนักงานรวมค่าจ้างจากนิติบุคคลทั้งสอง ไม่เฉพาะเงินเดือนที่ลงรายการบัญชี แต่ภาษี สวัสดิการ การหักลด และรายการคงค้างสำหรับเงินเดือนยังได้รับการลงรายการบัญชีอีกด้วย</li>
<li>คุณโอนย้ายแรงงานจากฝ่ายหรือแผนกหนึ่งไปยังฝ่ายหรือแผนกอื่น</li>
</ul></td>
</tr>
<tr class="odd">
<td>สินทรัพย์ถาวร (ระหว่างบริษัท/ภายในบริษัท)</td>
<td>คุณโอนย้ายสินทรัพย์ถาวรกับสินทรัพย์ถาวรหรือสินค้าคงคลังของนิติบุคคลอื่น</td>
</tr>
<tr class="even">
<td>การปันส่วน (ระหว่างบริษัท/ภายในบริษัท)</td>
<td>คุณประมวลผลการปันส่วนองค์กร การปันส่วนเป็นกิจกรรมสำหรับบัญชีใดๆ ซึ่งถูกปันส่วน โดยไม่คำนึงถึงโมดูลที่มา</td>
</tr>
</tbody>
</table>

## <a name="example"></a>ตัวอย่าง
นิติบุคคลของคุณ ซึ่งเป็นนิติบุคคล A ขายอุปกรณ์ให้กับนิติบุคคลอื่นในองค์กรของคุณ ซึ่งเป็นนิติบุคคล B ตัวอย่างต่อไปนี้แสดงว่าธุรกรรมที่เกิดขึ้นระหว่างนิติบุคคลทั้งสองอาจจำเป็นต้องมีการตัดออกมากน้อยเพียงใด:

-   นิติบุคคล A ขายอุปกรณ์ที่มีต้นทุน 10.00 ให้กับนิติบุคคล B ที่ 10.00
-   นิติบุคคล A ขายอุปกรณ์ที่มีต้นทุน 10.00 ให้กับนิติบุคคล B ที่ 10.00 บวกค่าจัดส่งตามจริง 2.00
-   นิติบุคคล A ขายอุปกรณ์ที่มีต้นทุน 10.00 ให้กับนิติบุคคล B ที่ 15.00 และรับกำไรขั้นต้นในราคาขาย
-   นิติบุคคล A ขายอุปกรณ์ที่มีต้นทุน 10.00 ให้กับนิติบุคคล B ที่ 15.00 และรับกำไรเบื้องต้นครึ่งนึงในราคาขาย นิติบุคคล B รับอีกครึ่งหนึ่งของกำไรเบื้องต้นในราคาขาย ดังนั้น รายได้จึงถูกแบ่ง รายได้ที่แบ่งแสดงสิทธิประโยชน์ไปยังใบสั่งจากนิติบุคคลอื่นในองค์กรแทนที่จะเป็นองค์กรภายนอก

ธุรกรรมเหล่านี้ทั้งหมดสร้างธุรกรรมระหว่างบริษัทที่ลงรายการไปยังบัญชีลูกหนี้และบัญชีเจ้าหนี้ นอกจากนี้ธุรกรรมเหล่านี้อาจรวมยอดเงินการเพิ่มราคา และลดราคา เมื่อยอดเงินการขายระหว่างบริษัทไม่เท่ากับต้นทุนของสินค้าที่ขาย

## <a name="set-up-elimination-rules"></a>ตั้งค่ากฎการตัดออก
เมื่อตั้งค่ากฎการกำจัดใน เราขอแนะนำให้คุณสร้างมิติทางการเงินโดยเฉพาะสำหรับวัตถุประสงค์การกำจัด ลูกค้าส่วนใหญ่ตั้งชื่อเป็นคู่ค้าหรือชื่ออื่นที่คล้ายกัน ถ้าคุณเลือกที่จะไม่ใช้มิติทางการเงิน ให้แน่ใจว่ามีบัญชีหลักที่เฉพาะเจาะจงสำหรับธุรกรรมระหว่างบริษัทเท่านั้น 

การตั้งค่าสำหรับการตัดออกจะพบในพื้นที่การตั้งค่าของโมดูลการรวมบัญชี หลังจากที่คุณป้อนคำอธิบายสำหรับกฎ คุณต้องเลือกบริษัทที่จะลงรายการบัญชีสมุดรายวันการตัดออก ซึ่งควรเป็นบริษัทที่เลือก **ใช้สำหรับกระบวนการตัดออกทางการเงิน** ไว้ในการตั้งค่านิติบุคคล 

คุณสามารถตั้งค่าวันที่ที่กฎการตัดออกมีผลบังคับใช้และเมื่อใดที่จะหมดอายุ ถ้าจำเป็น คุณต้องตั้งค่า **ใช้งานอยู่** เป็น **ใช่** ถ้าคุณต้องการให้พร้อมใช้งานในกระบวนการข้อเสนอการตัดออก เลือกชื่อสมุดรายวันที่มีชนิดของ **การตัดออก**

หลังจากที่คุณได้กำหนดพื้นฐานแล้ว คุณสามารถกำหนดกฎการประมวลผลจริงโดยการคลิก **บรรทัด** มีสองตัวเลือกสำหรับการตัดออก การตัดการเปลี่ยนยอดเงินสุทธิหรือการกำหนดจำนวนเงินคงที่ 

เลือกบัญชีต้นทางของคุณ คุณสามารถใช้เครื่องหมายดอกจัน (\*) เป็นไวด์การ์ด ตัวอย่างเช่น 1\* จะต้องเลือกบัญชีทั้งหมดที่เริ่มต้นด้วย 1 เป็นต้นทางข้อมูลสำหรับการปันส่วน 

หลังจากที่คุณได้เลือกบัญชีต้นทางของคุณแล้ว **ข้อมูลจำเพาะเกี่ยวกับบัญชี** จะกำหนดบัญชีจากบริษัทปลายทางที่ใช้ เลือก **ต้นทาง** ถ้าคุณต้องการใช้บัญชีหลักเดียวกันที่กำหนดไว้ในบัญชี **ต้นทาง** ถ้าคุณเลือก **กำหนดโดยผู้ใช้** จากนั้นคุณต้องระบุบัญชีปลายทาง 

ข้อมูลจำเพาะของมิติทำหน้าที่ในลักษณะเดียวกัน ถ้าคุณเลือก **ต้นทาง** ระบบจะใช้มิติเดียวกันในบริษัทปลายทางเป็นบริษัทต้นทาง ถ้าคุณเลือก **กำหนดโดยผู้ใช้** คุณจะต้องระบุมิติในบริษัทปลายทางโดยการคลิกรายการเมนู **มิติปลายทาง** 

เลือกมิติต้นทางและมิติทางการเงิน และค่าที่จะใช้เป็นต้นทางของการตัดออก

## <a name="process-elimination-transactions"></a>ดำเนินการธุรกรรมการตัดออก
มีสองวิธีในการประมวลผลธุรกรรมการตัดออกในระหว่างกระบวนการรวมบัญชีแบบออนไลน์ หรือโดยการสร้างสมุดรายวันการตัดออก และการเรียกใช้กระบวนการข้อเสนอการตัดออก ส่วนนี้มุ่งเน้นเกี่ยวกับการสร้างสมุดรายวันและเรียกใช้กระบวนการตัดออก 

ในบริษัทที่กำหนดให้เป็นบริษัทที่ตัดออก เลือก **สมุดรายวันการตัดออก** ในโมดูลการรวมบัญชี หลังจากที่คุณเลือกชื่อสมุดรายวันแล้ว ให้คลิก **บรรทัด** คุณสามารถเรียกใช้ข้อเสนอโดยการเลือกเมนู **ข้อเสนอ** และจากนั้นเลือก **ข้อเสนอการตัดออก** ได้

เลือกบริษัทที่เป็นต้นทางของข้อมูลที่รวมไว้ และจากนั้น เลือกกฎที่คุณต้องการประมวลผล ป้อนวันที่เริ่มต้นเพื่อเริ่มการค้นหาสำหรับยอดเงินการตัดออก และวันที่สิ้นสุดเพื่อสิ้นสุดการค้นหาวันที่สำหรับยอดเงินการตัดออก ในฟิลด์ **วันที่ลงรายการบัญชีแยกประเภททั่วไป** คือวันที่ใช้ในการลงรายการบัญชีสมุดรายวันไปยังบัญชีแยกประเภททั่วไป หลังจากที่คุณคลิก **ตกลง** คุณสามารถตรวจสอบยอดเงินและลงรายการบัญชีสมุดรายวันได้



