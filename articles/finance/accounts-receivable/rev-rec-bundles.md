---
title: การขายรวมในการรับรู้รายได้
description: หัวข้อนี้อธิบายฟังก์ชันการขายรวมที่รวมอยู่ในความสามารถเกี่ยวกับการรับรู้รายได้ในบัญชีลูกหนี้ การขายรวมประกอบด้วยสินค้าหลักและสินค้าที่เป็นส่วนประกอบหลายรายการ
author: kweekley
manager: aolson
ms.date: 01/04/2021
ms.topic: index-page
ms.prod: ''
ms.service: dynamics-ax-applications
ms.technology: ''
ms.search.form: ''
audience: Application User
ms.reviewer: roschlom
ms.search.region: Global
ms.author: kweekley
ms.search.validFrom: 2021-01-04
ms.dyn365.ops.version: 10.0.7
ms.openlocfilehash: cf4d03c1a697259899c419ce084b35f4eddf13fe
ms.sourcegitcommit: bd53794cb94f8c1ce29a7d6102119a0975f155e3
ms.translationtype: HT
ms.contentlocale: th-TH
ms.lasthandoff: 02/09/2021
ms.locfileid: "5142310"
---
# <a name="revenue-recognition-bundles"></a>การขายรวมในการรับรู้รายได้

[!include [banner](../includes/banner.md)]

หัวข้อนี้อธิบายฟังก์ชันการขายรวมที่รวมอยู่ในความสามารถเกี่ยวกับการรับรู้รายได้ในบัญชีลูกหนี้ การขายรวมประกอบด้วยสินค้าหลักและสินค้าที่เป็นส่วนประกอบหลายรายการ จะมีการป้อนสินค้าหลักลงในใบสั่งขายเพื่อให้การป้อนข้อมูลใบสั่งมีประสิทธิภาพมากขึ้น อย่างไรก็ตาม การขายรวมจะมีการกระจายเป็นสินค้าที่เป็นส่วนประกอบ เอกสารภายใน เช่น บันทึกการจัดส่ง จะแสดงสินค้าที่เป็นส่วนประกอบ แต่เอกสารภายนอกจะแสดงเฉพาะสินค้าหลักเท่านั้น

> [!NOTE]
> ช่องทางของ Microsoft Dynamics 365 Commerce เช่น ออนไลน์ การขายหน้าร้าน (POS) และศูนย์บริการไม่รองรับการรับรู้รายได้ (รวมถึงฟังก์ชันการขายรวม) และรวมถึงโซลูชันผู้ที่มีแนวโน้มจะเป็นลูกค้าถึงเงินสดสำหรับ Dynamics 365 Supply Chain Management และ Dynamics 365 Sales ด้วย ไม่ควรเพิ่มสินค้าที่มีการตั้งค่าคอนฟิกให้ใช้การรับรู้รายได้ในใบสั่งหรือธุรกรรมที่สร้างขึ้นในช่องทาง Commerce หรือในโซลูชันผู้ที่มีแนวโน้มจะเป็นลูกค้าถึงเงินสด

เมื่อต้องการตั้งค่าการขายรวม คุณต้องป้อนคีย์การตั้งค่าคอนฟิกสำหรับการรับรู้รายได้ อย่างไรก็ตาม คุณสามารถใช้การขายรวมได้แม้ว่าจะไม่ได้ตั้งค่าการรับรู้รายได้ไว้ก็ตาม เช่นเดียวกับที่คุณสามารถใช้การรับรู้รายได้แม้จะไม่ได้ตั้งค่าการขายรวม หากมีการตั้งค่าการรับรู้รายได้ สินค้าที่เป็นส่วนประกอบจะกำหนดราคาสำหรับรายได้และกำหนดการรายได้ที่จะใช้กับการรับรู้รายได้หรือการตัดบัญชีเมื่อมีการออกใบแจ้งหนี้สำหรับใบสั่งขาย

การตั้งค่าสำหรับการขายรวมจะใช้ฟังก์ชันสูตรการผลิต (BOM) สำหรับข้อมูลเกี่ยวกับวิธีการตั้งค่าสินค้าของการขายรวม โปรดดู [การตั้งค่าการรับรู้รายได้](revenue-recognition-setup.md) ถ้าสินค้าหลักได้รับการตั้งค่าสถานะเป็นการขายรวม สินค้าหลักจะถือว่าแตกต่างจากรายการ BOM อื่นๆ ต่อไปนี้เป็นรายการของความแตกต่าง:

- การขายรวมต่างๆ ต้องกระจายไปจนถึงการยืนยันใบสั่งขาย โดยการเลือก **ยืนยันใบสั่งขาย** บนแท็บ **ขาย** ของบานหน้าต่างการดำเนินการบนหน้าใบสั่งขาย สินค้าของการขายรวมต้องไม่มีการกระจายด้วยการเลือก **รายการ BOM** ภายใต้ **กระจาย** ในเมนู **รายการใบสั่งขาย** บนแท็บด่วน **รายการใบสั่งขาย** ไม่เช่นชั้นจะถือว่าสินค้านั้นเป็น BOM ไม่ใช่การขายรวม
- โดยต้องมีการยืนยันใบสั่งขายที่ประกอบด้วยสินค้าของการขายรวมก่อนที่จะสร้างบันทึกการจัดส่งหรือใบแจ้งหนี้
- เมื่อการขายรวมกระจายไปจนถึงการยืนยันใบสั่งขาย สินค้าหลักจะถูกยกเลิก และราคาต่อหน่วยและส่วนลดจะได้รับการปันส่วนให้กับสินค้าที่เป็นส่วนประกอบของการขายรวมนั้น
- ผลรวมของสินค้าที่เป็นส่วนประกอบต้องเท่ากับราคาของสินค้าหลักเสมอ ดังนั้นจึงมีข้อจํากัดเกี่ยวกับฟิลด์ที่สามารถอัปเดตหรือเปลี่ยนแปลงได้ของสินค้าที่เป็นส่วนประกอบ ตัวอย่างเช่น ราคาต่อหน่วยไม่สามารถเปลี่ยนแปลงด้วยตนเองได้ นอกจากนี้ ยังไม่สามารถเปลี่ยนแปลงโดยอ้อมโดยการทำให้ข้อตกลงราคาใหม่มีผลบังคับใช้ เพื่อป้องกันการเกิดข้อตกลงราคาใหม่ ไม่สามารถเปลี่ยนมิติสินค้าคงคลังของสินค้าที่เป็นส่วนประกอบได้
- เมื่อพิมพ์เอกสารที่แสดงต่อภายนอก เช่น ใบยืนยันหรือใบแจ้งหนี้ของใบสั่งขาย จะมีการพิมพ์สินค้าหลัก ไม่ใช่สินค้าที่เป็นส่วนประกอบ

## <a name="bundles-on-sales-orders"></a>การขายรวมในใบสั่งขาย

บริษัทสาธิต USMF มีการตั้งค่าการขายรวมต่อไปนี้ โปรดทราบว่าการตั้งค่าทั้งหมดสำหรับการรับรู้รายได้ เช่น การตั้งค่ากำหนดการรายได้จะมีการลบออกจากสินค้าที่รวมอยู่ในสถานการณ์นี้แล้ว

**สินค้าหลัก:** การขายรวมแล็ปท็อป

- **สินค้าที่เป็นส่วนประกอบ:** ปริมาณ 1 ชิ้นของสินค้า 1000
- **สินค้าที่เป็นส่วนประกอบ:** ปริมาณ 1 ชิ้นของสินค้า S0021
- **สินค้าที่เป็นส่วนประกอบ:** ปริมาณ 1 ชิ้นของสินค้าการสนับสนุน

*ราคาขายฐาน* ของสินค้าที่เป็นส่วนประกอบคือชิ้นส่วนที่จำเป็นในการประกอบส่วนประกอบ ราคาขายฐานจะกําหนดบนแท็บด่วน **ขาย** ของสินค้า ซึ่งใช้เพื่อคํานวณตัวคูณการปันส่วนเมื่อปันส่วนราคาต่อหน่วยของสินค้าหลักเป็นสินค้าที่เป็นส่วนประกอบ ราคาขายของข้อตกลงทางการค้าไม่นำมาใช้เพื่อวัตถุประสงค์นี้

ราคาขายฐานต่อไปนี้กําหนดไว้สำหรับสินค้าที่เป็นส่วนประกอบ:

- **1000:** $1,900.00
- **S0021:** $150.00
- **การสนับสนุน:** $500.00

ใบสั่งขายป้อนไว้สําหรับลูกค้า US-004, Cave Wholesales รายการเดียวที่ป้อนไว้คือสินค้าของการขายรวมแล็ปท็อป ราคาต่อหน่วยเริ่มต้นสำหรับสินค้าหลักสามารถได้รับจากที่ต่างๆ เช่น ข้อตกลงทางการค้าหรือราคาขายฐาน ในตัวอย่างนี้ มีการป้อน $2,300 ด้วยตนเองเป็นราคาต่อหน่วย

[![สินค้าของการขายรวมแล็ปท็อปในใบสั่งขาย](./media/bundle-01.png)](./media/bundle-01.png)

เนื่องจากใบสั่งขายมีการขายรวมอยู่ จึงต้องยืนยันใบสั่งขายนั้น กล่องโต้ตอบการยืนยันจะแสดงส่วนประกอบของการขายรวม

[![กล่องโต้ตอบยืนยันใบสั่งขายที่แสดงสินค้าที่เป็นส่วนประกอบ](./media/bundle-02.png)](./media/bundle-02.png)

แต่รายงานการยืนยันที่พิมพ์จะแสดงเฉพาะสินค้าหลักของการขายรวม เนื่องจากรายงานเป็นเอกสารที่แสดงต่อภายนอกของลูกค้า

[![รายงานการยืนยันที่แสดงเฉพาะสินค้าหลักเท่านั้น](./media/bundle-03.png)](./media/bundle-03.png)

หลังจากยืนยันใบสั่งขายแล้ว สินค้าหลักจะยังคงแสดงอยู่ในใบสั่งขาย แต่สถานะของใบสั่งขายนั้นจะเปลี่ยนเป็น **ถูกยกเลิก** นอกจากนี้ ยอดเงินสุทธิยังมีการติดตามในฟิลด์ **ยอดเงินสุทธิของการขายรวม** อีกด้วย จำนวนเงินนี้ต้องใช้ในการพิมพ์ใบแจ้งหนี้ เนื่องจากใบแจ้งหนี้จะแสดงสินค้าหลัก ไม่ใช่สินค้าที่เป็นส่วนประกอบ

ผลรวมของสินค้าที่เป็นส่วนประกอบต้องเท่ากับมูลค่า **ยอดเงินสุทธิของการขายรวม** ของสินค้าหลัก เนื่องจากมูลค่านั้นแสดงจำนวนเงินที่แสดงต่อลูกค้าในใบแจ้งหนี้ที่พิมพ์ เพื่อให้แน่ใจว่าใบแจ้งหนี้มีมูลค่าตรงกับจำนวนเงินที่ลงรายการบัญชีไว้ในบัญชีแยกประเภททั่วไป การแก้ไขสินค้าที่เป็นส่วนประกอบจะถูกจํากัด ตัวอย่างเช่น ไซต์และคลังสินค้าไม่สามารถเปลี่ยนแปลงได้ เนื่องจากการเปลี่ยนแปลงดังกล่าวอาจทริกเกอร์การเปลี่ยนแปลงราคาตามข้อตกลงทางการค้า

ราคาต่อหน่วยจากรายการของสินค้าหลักจะได้รับการปันส่วนเป็นส่วนประกอบในลักษณะต่อไปนี้:

**ราคาขายฐานรวมจากส่วนประกอบ:** $1,900 + $500 + $150 = $2,550

- **ส่วนประกอบ 1:** $2,300 × (1,900 ÷ 2,550) = $1,713.73
- **ส่วนประกอบ 2:** $2,300 × (500 ÷ 2,550) = $450.98
- **ส่วนประกอบ 3:** $2,300 × (150 ÷ 2,550) = $135.29

ผลรวมของส่วนประกอบต้องเท่ากับ $2,300 และเป็น ($1,713.73 + $450.98 + $135.29 = $2,300)

ถ้าต้องเปลี่ยนแปลงสินค้าที่เป็นส่วนประกอบทั้งหมด คุณสามารถเอาสินค้าหลักออกได้ ในกรณีนี้ สินค้าที่เป็นส่วนประกอบจะมีการเอาออกด้วย จากนั้นสามารถเพิ่มสินค้าหลักอีกครั้งได้ และการแก้ไขที่จำเป็นสามารถทำให้เสร็จสมบูรณ์ก่อนที่จะยืนยันใบสั่งขาย

[![สินค้าของการขายรวมที่มีการเปลี่ยนแปลงของสินค้าที่เป็นส่วนประกอบ](./media/bundle-04.png)](./media/bundle-04.png)

เมื่อเบิกและบรรจุสินค้าสำหรับใบสั่งขาย เอกสารจะมีเฉพาะส่วนประกอบของการขายรวมเท่านั้น บันทึกการจัดส่งและใบแจ้งหนี้ต้องมีการขายรวมทั้งหมด ไม่เช่นนั้นจะไม่สามารถลงรายการบัญชีได้ ตัวอย่างเช่น กล่องโต้ตอบจะแสดงสินค้าที่เป็นส่วนประกอบสามรายการ หากคุณพยายามลบรายการใดรายการหนึ่ง คุณจะได้รับข้อความแสดงข้อผิดพลาดที่ระบุว่าผลิตภัณฑ์ทั้งหมดในการขายรวมนั้นต้องมีการจัดส่งก่อนที่จะออกใบแจ้งหนี้ได้

การขายรวมต้องมีการจัดส่งและออกใบแจ้งหนี้เป็นการขายรวมทั้งหมด ตัวอย่างเช่น ถ้าคุณเปลี่ยนปริมาณของสินค้า 1000 เป็น 4 แต่คุณปล่อยปริมาณของสินค้าที่เป็นส่วนประกอบอื่นๆ ไว้ที่ 5 คุณจะไม่สามารถลงรายการบัญชีบันทึกการจัดส่งและใบแจ้งหนี้ได้

คุณสามารถจัดส่งและออกใบแจ้งหนี้จำนวนเงินบางส่วนได้เฉพาะเมื่อปริมาณลดลงเฉพาะส่วนประกอบทั้งหมดของการขายรวม ตัวอย่างเช่น ปริมาณของสินค้าในการขายรวมแล็ปท็อป 5 รายการจะป้อนในใบสั่งขาย หลังจากยืนยันใบสั่งขายแล้ว สินค้าที่เป็นส่วนประกอบสามรายการจะแสดงในใบสั่งขาย และปริมาณของสินค้าแต่ละรายการคือ 5 ตามค่าเริ่มต้น ในระหว่างการจัดส่งและการออกใบแจ้งหนี้ ปริมาณจะตั้งค่าเป็น 5 สำหรับส่วนประกอบแต่ละชิ้น แต่คุณสามารถปรับปรุงปริมาณให้เหลือ 3 สำหรับสินค้าที่เป็นส่วนประกอบทั้งสามรายการได้ ในกรณีนี้ การขายรวมทั้งหมดสามกลุ่มจะมีการจัดส่งและออกใบแจ้งหนี้ สินค้าของการขายรวมสองรายการที่เหลือ (ปริมาณเป็น 2 สำหรับสินค้าที่เป็นส่วนประกอบสามรายการแต่ละอย่าง) สามารถจัดส่งและออกใบแจ้งหนี้ได้ในภายหลัง

ขั้นตอนสุดท้ายคือ การออกใบแจ้งหนี้ใบสั่งขาย ระหว่างการออกใบแจ้งหนี้ กล่องโต้ตอบใบแจ้งหนี้จะแสดงสินค้าที่เป็นส่วนประกอบ

[![กล่องโต้ตอบใบแจ้งหนี้ที่แสดงสินค้าที่เป็นส่วนประกอบ](./media/bundle-06.png)](./media/bundle-06.png)

แต่ใบแจ้งหนี้ที่พิมพ์จะแสดงเฉพาะสินค้าหลักเท่านั้น
 
[![ใบแจ้งหนี้ที่พิมพ์ที่แสดงเฉพาะสินค้าหลักเท่านั้น](./media/bundle-07.png)](./media/bundle-07.png)

สมุดรายวันใบแจ้งหนี้ที่สร้างขึ้นหลังจากการลงรายการบัญชีไม่มีสินค้าหลักจากการขายรวม เนื่องจากสินค้านั้นมีสถานะเป็น **ถูกยกเลิก**

[![สมุดรายวันใบแจ้งหนี้ที่ไม่ได้มีสินค้าหลัก](./media/bundle-08.png)](./media/bundle-08.png)

สิ่งสําคัญคือสมุดรายวันใบแจ้งหนี้ไม่มีสินค้าหลักจากการขายรวม เนื่องจากกระบวนการใดๆ ที่ทำหลังจากการลงรายการบัญชีใบแจ้งหนี้จะอิงอยู่กับสมุดรายวันใบแจ้งหนี้นั้น ตัวอย่างเช่น ถ้าคุณสร้างใบลดหนี้จากแท็บ **ขาย** ในบานหน้าต่างการดำเนินการ ใบลดหนี้ที่สร้างจะมีสินค้าที่เป็นส่วนประกอบ แต่ไม่ใช่สินค้าหลัก

[![ใบลดหนี้ที่แสดงสินค้าที่เป็นส่วนประกอบ แต่ไม่ใช่สินค้าหลัก](./media/bundle-09.png)](./media/bundle-09.png)


[!INCLUDE[footer-include](../../includes/footer-banner.md)]