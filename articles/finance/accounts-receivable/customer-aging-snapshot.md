---
title: สแนปช็อตอายุหนี้ของลูกค้า
description: หัวข้อนี้แสดงข้อมูลทั่วไปเกี่ยวกับสแนปช็อตอายุหนี้ของลูกค้า สแนปช็อตอายุหนี้คำนวณยอดดุลอายุหนี้สำหรับกลุ่มของลูกค้า ณ เวลาหนึ่ง
author: JodiChristiansen
ms.date: 05/05/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: roschloma
ms.search.scope: Core, Operations
ms.search.region: Global
ms.author: ilyako
ms.search.validFrom: 2021-05-05
ms.dyn365.ops.version: 10.0.17
ms.openlocfilehash: 7761366c0372c105ecbd4281c7bafa44bf6cf7b5
ms.sourcegitcommit: 905a8c7a0c1bc06ada2acfba913dfe5f7b44ea16
ms.translationtype: HT
ms.contentlocale: th-TH
ms.lasthandoff: 05/14/2021
ms.locfileid: "6039938"
---
# <a name="customer-aging-snapshots"></a>สแนปช็อตอายุหนี้ของลูกค้า

[!include [banner](../includes/banner.md)]

หัวข้อนี้แสดงข้อมูลทั่วไปเกี่ยวกับสแนปช็อตอายุหนี้ของลูกค้า สแนปช็อตอายุหนี้คำนวณยอดดุลอายุหนี้สำหรับกลุ่มของลูกค้า ณ เวลาหนึ่ง คุณสามารถสร้างเรกคอร์ดสแนปช็อตอายุหนี้สำหรับลูกค้าทั้งหมด หรือสำหรับลูกค้าในกลุ่มลูกค้า

ข้อมูลจากสแนปช็อตอายุหนี้ปรากฏขึ้นบนหน้ารายการ **ยอดดุลตามอายุหนี้** และบนหน้า **การเรียกเก็บเงิน** คุณต้องสร้างสแนปช็อตอายุหนี้ ก่อนที่คุณจะสามารถใช้หน้ารายการ **ยอดดุลตามอายุหนี้** ได้ หน้ารายการแสดงเฉพาะลูกค้าที่มีการสร้างสแนปช็อตอายุหนี้ให้

> [!NOTE]
> หากต้องการลดเวลาที่ต้องใช้ในการสร้างสแนปช็อตอายุหนี้ ให้เปิดคุณลักษณะ **การปรับปรุงประสิทธิภาพอายุหนี้ของลูกค้า** ในพื้นที่ทำงาน **การจัดการคุณลักษณะ** อย่างไรก็ตาม อย่าใช้กลุ่มลูกค้า เมื่อคุณลักษณะนี้เปิดอยู่ ถ้ามีการเลือกกลุ่มลูกค้า คุณลักษณะจะไม่ทำงาน แต่คุณยังสามารถสร้างสแนปช็อตอายุหนี้ได้

เมื่อคุณสร้างสแนปช็อตอายุหนี้ของลูกค้า ให้ใช้ฟิลด์ต่อไปนี้เพื่อป้อนข้อมูลเกี่ยวกับสแนปช็อตดังกล่าว

- **ข้อกำหนดรอบระยะเวลาอายุหนี้** – ให้เลือกข้อกำหนดรอบระยะเวลาอายุหนี้สำหรับสแนปช็อตอายุหนี้ คุณสามารถมีสแนปช็อตอายุหนี้หนึ่งรายการสำหรับข้อกำหนดรอบระยะเวลาอายุหนี้แต่ละรายการ ต้องมีการสร้างสแนปช็อตอายุหนี้และข้อกำหนดรอบระยะเวลาอายุหนี้โดยแยกต่างหากกัน
- **รหัสกลุ่ม** – ฟิลด์นี้ไม่จำเป็นต้องระบุ คุณสามารถใช้กลุ่มเพื่อกําหนดชุดของลูกค้าที่ควรมีการประมวลผลในสแนปช็อตอายุหนี้ ถ้าคุณเลือกกลุ่มลูกค้าในฟิลด์นี้ สแนปช็อตอายุหนี้จะถูกสร้างเฉพาะสำหรับบัญชีของลูกค้าที่เป็นส่วนหนึ่งของกลุ่มลูกค้านั้น กลุ่มลูกค้าที่เลือกต้องเป็นชนิด **สแนปช็อตอายุหนี้** ถ้าคุณปล่อยฟิลด์นี้ว่างไว้ สแนปช็อตอายุหนี้จะถูกสร้างขึ้นสำหรับบัญชีลูกค้าทั้งหมด

    > [!NOTE]
    > ถ้าคุณลักษณะ **การปรับปรุงประสิทธิภาพอายุหนี้ของลูกค้า** ถูกเปิดอยู่ อย่าเลือกกลุ่มลูกค้า

- **เกณฑ์** – สแนปช็อตอายุหนี้จะมีอายุตามวันที่ที่คุณเลือก:

    - **วันที่ของธุรกรรม** – จะมีการกำหนดอายุของธุรกรรมแต่ละรายการตามวันที่ของธุรกรรม
    - **วันที่ครบกำหนด** – จะมีการกำหนดอายุของธุรกรรมแต่ละรายการตามวันที่ครบกำหนด
    - **วันที่ของเอกสาร** – จะมีการกำหนดอายุของธุรกรรมแต่ละรายการตามวันที่ของเอกสาร

- **อายุหนี้ ณ วันที่** – เลือกวันที่เพื่อใช้ในฟิลด์ **วันที่ปัจจุบัน** สำหรับสแนปช็อตอายุหนี้ จากนั้น รอบระยะเวลาอายุหนี้จะถูกคำนวณตามวันที่นั้น 

    - **วันที่ของวันนี้** – ใช้วันที่ของระบบ เลือกตัวเลือกนี้ ถ้ามีการตั้งค่าการประมวลผลให้รันในชุดงานที่เกิดซ้ำ จากนั้น ทุกครั้งที่มีการรันชุดงาน วันที่ของระบบของการรันนั้นจะถูกใช้
    - **วันที่ที่เลือก** – ใช้วันที่ที่คุณระบุ ถ้าคุณเลือกตัวเลือกนี้ คุณต้องป้อนวันที่อายุหนี้

    ตัวอย่างเช่น รอบระยะเวลาอายุหนี้ปัจจุบันคือ 30 วัน ถ้าคุณเลือก **วันที่ของวันนี้** ในฟิลด์นี้ รอบระยะเวลาอายุหนี้ปัจจุบันจะเริ่มต้นในวันที่ของวันนี้ และจากนั้น รวมวันก่อนหน้านี้ 29 วัน ถ้าคุณเลือก **วันที่ที่เลือก** และป้อนวันที่ รอบระยะเวลาอายุหนี้ปัจจุบันจะเริ่มต้นในวันที่ที่ระบุ และจากนั้น รวมวันก่อนหน้านี้ 29 วัน

- **อัพเดตสถานะการเรียกเก็บเงิน** – ตั้งค่าตัวเลือกนี้เป็น **ใช่** เพื่ออัพเดตสถานะการเรียกเก็บเงินของธุรกรรมบนหน้า **การเรียกเก็บเงิน** จาก **สัญญาว่าจะชำระ** เป็น **ผิดสัญญาว่าจะชำระ** ถ้าวันที่อายุหนี้เกินกว่าวันที่ในฟิลด์ **วันที่สัญญาว่าจะชำระ** ตั้งค่าตัวเลือกนี้เป็น **ไม่** เพื่อปล่อยให้สถานะของการเรียกเก็บเงินไม่เปลี่ยนแปลงบนหน้า **การเรียกเก็บเงิน**
- **รวมลูกค้าที่มียอดดุลเป็นศูนย์** – ตั้งค่าตัวเลือกนี้เป็น **ใช่** เพื่อรวมลูกค้าทั้งหมด โดยไม่พิจารณาถึงยอดดุลของลูกค้า ถ้าคุณรวมลูกค้าทั้งหมด เราขอแนะนำว่าคุณควรเปิดคุณลักษณะ **การปรับปรุงประสิทธิภาพอายุหนี้ของลูกค้า** และคุณไม่ได้ใช้กลุ่มลูกค้า ตั้งค่าตัวเลือกนี้เป็น **ไม่** เพื่อรวมเฉพาะลูกค้าที่มียอดดุลเท่านั้น การตั้งค่านี้จะช่วยเพิ่มประสิทธิภาพให้ดีขึ้น เนื่องจากลูกค้าที่ไม่มียอดดุลจะถูกข้ามไป
- **ช่วงบริษัท** – บนแท็บ **ช่วงบริษัท** ให้เลือกนิติบุคคล (บริษัท) ที่จะรวมในสแนปช็อตอายุหนี้ เฉพาะนิติบุคคลที่ตั้งค่าไว้สำหรับการชำระเงินจากส่วนกลางจะพร้อมสำหรับการเลือก จากนั้น ธุรกรรมจากนิติบุคคลที่เลือกจะถูกรวมอยู่ในรอบระยะเวลาอายุหนี้สำหรับลูกค้าที่มีรหัสฝ่ายเดียวกันในนิติบุคคลเหล่านั้นทั้งหมด จำนวนสกุลเงินจะถูกแปลงเป็นสกุลเงินของนิติบุคคลที่คุณลงชื่อเข้าใช้ เมื่อคุณสร้างสแนปช็อตอายุหนี้

ขอแนะนำว่าคุณควรจัดกำหนดการกระบวนการนี้ให้รันในชุดงาน

> [!NOTE]
> เพื่อช่วยปรับปรุงประสิทธิภาพของชุดงาน เมื่อมีการสร้างสแนปช็อตอายุหนี้ ให้ป้อนจํานวนในฟิลด์ **จํานวนภารกิจชุดงานสูงสุด** บน FastTab **ค่าเริ่มต้นของการเรียกเก็บเงิน** บนแท็บ **การเรียกเก็บเงิน** ของหน้า **พารามิเตอร์บัญชีลูกหนี้** ในฟิลด์ **ยอดดุลของลูกค้าตามอายุหนี้** เราขอแนะนำว่าคุณควรเริ่มต้นด้วยค่าเริ่มต้นเป็น **100** แล้วจากนั้น ปรับปรุงค่าเพื่อให้การประมวลผลเกิดประสิทธิภาพสูงสุดสำหรับสถานการณ์ของคุณ

นอกจากนี้ พื้นที่ทำงาน **เครดิตของลูกค้าและการเรียกเก็บเงิน** ยังแสดงอายุหนี้ของลูกค้าด้วย สำหรับข้อมูลเพิ่มเติม โปรดดู [เนื้อหา Power BI ของการจัดการเครดิตและการเรียกเก็บเงิน](credit-collections-power-bi.md)
