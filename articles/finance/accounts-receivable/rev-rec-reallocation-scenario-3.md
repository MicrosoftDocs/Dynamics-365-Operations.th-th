---
title: การปันส่วนใหม่ของการรับรู้รายได้ - สถานการณ์ที่ 3
description: หัวข้อนี้จะกล่าวถึงสถานการณ์การปันส่วนใหม่ที่มีการเพิ่มรายการใหม่ลงในใบสั่งขายที่ออกใบแจ้งหนี้แล้วที่มีอยู่ เมื่อเพิ่มสินค้าใหม่ลงในสัญญา คุณสามารถเพิ่มสินค้ารายการนั้นลงใบสั่งขายใหม่หรือใบสั่งขายที่มีอยู่ได้
author: kweekley
ms.date: 12/21/2020
ms.topic: index-page
ms.prod: ''
ms.technology: ''
ms.search.form: Customer
audience: Application User
ms.reviewer: kfend
ms.search.region: Global
ms.author: kweekley
ms.search.validFrom: 2020-12-21
ms.dyn365.ops.version: 10.0.14
ms.openlocfilehash: 3b3b41b09cc9f4c56fdb04f6a2c4156bc1637699
ms.sourcegitcommit: 631d2cea52590af15f208e9af584446e85540fcf
ms.translationtype: HT
ms.contentlocale: th-TH
ms.lasthandoff: 05/07/2022
ms.locfileid: "8726590"
---
# <a name="revenue-recognition-reallocation--scenario-3"></a>การปันส่วนใหม่ของการรับรู้รายได้ – สถานการณ์ที่ 3

[!include [banner](../includes/banner.md)]

หัวข้อนี้จะกล่าวถึงสถานการณ์การปันส่วนใหม่ที่มีการเพิ่มรายการใหม่ลงในใบสั่งขายที่ออกใบแจ้งหนี้แล้วที่มีอยู่ เมื่อเพิ่มสินค้าใหม่ลงในสัญญา คุณสามารถเพิ่มสินค้ารายการนั้นลงใบสั่งขายใหม่หรือใบสั่งขายที่มีอยู่ได้ สถานการณ์นี้ยังแสดงถึงสิ่งที่เกิดขึ้นเมื่อบัญชีลูกหนี้มีการอัปเดตเนื่องจากการปันส่วนใหม่ด้วย

สำหรับสถานการณ์นี้ ตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ใช่** บนแท็บ **การรับรู้รายได้** ของหน้า **พารามิเตอร์บัญชีแยกประเภททั่วไป** (**การรับรู้รายได้ \> การตั้งค่า \> พารามิเตอร์บัญชีแยกประเภททั่วไป**)

[![ตัวเลือกลงรายการบัญชีการแก้ไขใบแจ้งหนี้ในบัญชีลูกหนี้ตั้งค่าเป็น ใช่](./media/25_rev-rec-scenarios.png)](./media/25_rev-rec-scenarios.png)

มีการสร้างใบสั่งขายสำหรับลูกค้า US\_SI\_0003 ลูกค้ากําลังจะซื้อแล็ปท็อป (หมายเลขสินค้า S0012) และแผนการสนับสนุน (หมายเลขสินค้า S0008, "บริการทางวิศวกรรมที่ยั่งยืน") รายได้ของแล็ปท็อปจะมีการรับรู้ในทันที รายได้สําหรับแผนการสนับสนุนจะรอตัดบัญชีและมีการรับรู้มากกว่า 12 เดือนตามที่กําหนดไว้โดยช่วงวันที่ในสัญญา

[![รายการใบสั่งขายสําหรับแล็ปท็อปและแผนการสนับสนุน](./media/26_rev-rec-scenarios.png)](./media/26_rev-rec-scenarios.png)

ใบสั่งขายได้รับการยืนยันแล้ว เนื่องจากสินค้าทั้งสองรายการได้รับการตั้งค่าสำหรับการปันส่วนราคาสำหรับรายได้ ราคาสำหรับรายได้จะมีการคำนวณเมื่อยืนยันใบสั่งขายแล้ว คุณสามารถดูรายได้ที่จะรับรู้ในหน้า **การปันส่วนราคาสำหรับรายได้** (บนหน้า **ใบสั่งขาย** ในบานหน้าต่างการดำเนินการ บนแท็บ **จัดการ** ในกลุ่ม **การรับรู้รายได้** เลือก **การปันส่วนราคาสำหรับรายได้**) รายได้สําหรับแล็ปท็อปจะมีการลงรายการบัญชีไปยังบัญชีรายได้ในจํานวน $1,008.01 รายได้สําหรับแผนการสนับสนุนจะมีการลงรายการบัญชีไปยังบัญชีรายได้ที่รอตัดบัญชีในจํานวน $190.99 ผลรวมของราคาสำหรับรายได้ต้องเท่ากับผลรวมของรายการที่ตั้งค่าไว้เพื่อจัดเก็บการปันส่วนราคาสำหรับรายได้ ($1,199.00)

[![หน้าการปันส่วนราคาสำหรับรายได้](./media/27_rev-rec-scenarios.png)](./media/27_rev-rec-scenarios.png)

ใบสั่งขายมีการออกใบแจ้งหนี้ครบทั้งหมดแล้ว ภาพประกอบต่อไปนี้จะแสดงรายการบัญชีที่ลงรายการบัญชีไว้ของใบแจ้งหนี้

[![รายการบัญชีของใบสั่งขายที่ออกใบแจ้งหนี้ครบทั้งหมดแล้ว](./media/28_rev-rec-scenarios.png)](./media/28_rev-rec-scenarios.png)

นอกจากนี้ ยังมีการสร้างกำหนดการรับรู้รายได้ด้วย หลังจากเวลาผ่านไปสองเดือน จะมีการรับรู้รายได้สำหรับแผนสนับสนุน

[![หน้ากำหนดการรับรู้รายได้หลังจากผ่านไปสองเดือน](./media/29_rev-rec-scenarios.png)](./media/29_rev-rec-scenarios.png)

ในตอนนี้ ลูกค้าต้องการเพิ่มบริการติดตั้ง (หมายเลขสินค้า S0001) สินค้ารายการนี้จะมีการเพิ่มลงในใบสั่งขายที่มีอยู่ ลูกค้าได้รับแจ้งให้ยืนยันว่าต้องการแก้ไขใบสั่งขายที่ออกใบแจ้งหนี้ครบทั้งหมดแล้ว และลูกค้าเหล่านั้นเลือก **ใช่**

[![ใบสั่งขายหลังมีการเพิ่มรายการบริการติดตั้ง](./media/30_rev-rec-scenarios.png)](./media/30_rev-rec-scenarios.png)

หากสินค้ารายการใหม่นี้เป็นการเปลี่ยนแปลงเพียงอย่างเดียวในสัญญาของลูกค้า คุณก็สามารถรันกระบวนการปันส่วนใหม่ได้แล้ว ในใบสั่งขาย ให้เลือก **ปันส่วนราคาใหม่ด้วยรายการใบสั่งใหม่** เพื่อเปิดหน้า **ปันส่วนราคาใหม่ด้วยรายการใบสั่งใหม่** เลือกรายการใบสั่งขายทั้งหมดสำหรับใบสั่งขายนี้ แล้วเลือก **อัปเดตการปันส่วนใหม่** คอลัมน์ **จำนวนเงินที่ปันส่วนใหม่** จะแสดงราคาสำหรับรายได้ใหม่สําหรับรายการใบสั่งขายแต่ละรายการ

[![ราคาสำหรับรายได้ใหม่ในหน้าปันส่วนราคาใหม่ด้วยรายการใบสั่งใหม่](./media/31_rev-rec-scenarios.png)](./media/31_rev-rec-scenarios.png)

จากนั้น ให้เลือก **ใบสำคัญที่คาดไว้** เพื่อดูรายการบัญชี เนื่องจากตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ใช่** ในหน้า **พารามิเตอร์บัญชีแยกประเภททั่วไป** รายการบัญชีเหล่านี้จะได้รับการลงรายการบัญชีในบัญชีแยกประเภททั่วไปผ่านเอกสารเครดิต และจะมีการสร้างใบแจ้งหนี้ใหม่ในบัญชีลูกหนี้

[![รายการบัญชีในหน้าใบสำคัญที่คาดไว้](./media/32_rev-rec-scenarios.png)](./media/32_rev-rec-scenarios.png)

บนหน้า **ใบสำคัญที่คาดไว้** ข้อมูลสี่รายการล่าสุดจะมีการกลับรายการบัญชีเดิมจากใบแจ้งหนี้ที่ลงรายการบัญชีไว้ ห้ารายการแรกจะเป็นรายการบัญชีใหม่ที่ลงรายการบัญชีแล้วของใบแจ้งหนี้ สิ่งสำคัญคือคุณต้องเข้าใจว่าใบแจ้งหนี้ใหม่จะไม่แสดงต่อลูกค้า หลังจากการปันส่วนใหม่แล้ว ลูกค้ายังคงค้างชำระอยู่ $1,276.94 ซึ่งเป็นจำนวนเงินที่ต้องลงรายการบัญชีไปยังบัญชีลูกหนี้ในรายการบัญชีใหม่ ภาษีที่ชดเชยและรายได้หรือรายได้รอตัดบัญชีจะเท่ากับ $995.83 + $188.69 + $77.94 = $1,262.46 รายได้หรือจำนวนเงินรายได้รอตัดบัญชีมีการเปลี่ยนแปลงเนื่องจากการปันส่วนใหม่ โดยมีการลงรายการบัญชีส่วนต่าง -$14.48 ไปยังบัญชีรอโอนสำหรับรายได้ของใบแจ้งหนี้บางส่วน ยอดดุลนี้จะมีการตัดเมื่อมีการลงรายการบัญชีใบแจ้งหนี้สำหรับสินค้ารายการใหม่ที่เพิ่มลงในใบสั่งขาย

เมื่อต้องการดําเนินการปันส่วนใหม่ให้เสร็จสมบูรณ์ ให้เลือก **ประมวลผล** ระบบจะป้อนวันที่ลงรายการบัญชี หลังจากการปันส่วนใหม่เสร็จสมบูรณ์แล้ว หน้า **การปันส่วนราคาสำหรับรายได้** จะแสดงการปันส่วนราคาสำหรับสินค้าทั้งสามรายการ

[![การปันส่วนราคาใหม่สำหรับสินค้าทั้งสามรายการในหน้าการปันส่วนราคาสำหรับรายได้](./media/33_rev-rec-scenarios.png)](./media/33_rev-rec-scenarios.png)

กำหนดการรับรู้รายได้จะได้รับการอัปเดตด้วยตามราคาการปันส่วนใหม่ของรายได้ จากใบสั่งขาย ให้เปิดหน้า **กำหนดการรับรู้รายได้** ก่อนหน้านี้ มีข้อมูล 13 รายการสำหรับสินค้า S0008 (มีกำหนดการ 12 เดือนกำหนดให้กับสินค้านี้) ขณะนี้มีอยู่ 39 รายการ: รายการในกำหนดการเดิม 13 รายการ รายการของกำหนดการกลับรายการ 13 รายการ และ 13 รายการที่อิงอยู่กับราคาสำหรับรายได้ใหม่

[![หน้ากำหนดการรับรู้รายได้ที่อัปเดตและมีข้อมูล 39 รายการสำหรับสินค้า S0008](./media/34_rev-rec-scenarios.png)](./media/34_rev-rec-scenarios.png)

เมื่อคุณเลือก **ใบสำคัญ** สมุดรายวันใบแจ้งหนี้จะแสดงรายการบัญชีเดิม เมื่อต้องการดูรายการที่กลับรายการและรายการบัญชีใหม่จากใบสั่งขาย ให้เลือก **การปรับปรุงรายได้** ในบานหน้าต่างการดำเนินการ แล้วเลือก **ใบสำคัญ**

จากนั้นให้เปิดหน้า **ลูกค้าทั้งหมด** (**บัญชีลูกหนี้ \> ลูกค้า \> ลูกค้าทั้งหมด**) เลือกลูกค้า **US\_SI\_0003** แล้วเลือก **ธุรกรรม** หน้า **ธุรกรรมของลูกค้า** แสดงใบแจ้งหนี้เดิม (000006) และเอกสารที่กลับรายการ (000006-1) และใบแจ้งหนี้ใหม่ (000006-2) ใบแจ้งหนี้เดิมและเอกสารที่กลับรายการจะมีการชำระระหว่างกันและมียอดดุลเป็น 0 (ศูนย์) ดูใบสำคัญของเอกสารแต่ละฉบับเพื่อดูผลกระทบในบัญชีแยกประเภททั่วไป

[![ใบแจ้งหนี้เดิม เอกสารที่กลับรายการ และใบแจ้งหนี้ใหม่ในหน้าธุรกรรมของลูกค้า](./media/35_rev-rec-scenarios.png)](./media/35_rev-rec-scenarios.png)

ใบสั่งขายจะได้รับการออกใบแจ้งหนี้อีกครั้งสำหรับสินค้าที่เพิ่มเข้ามา ยอดรวมของใบแจ้งหนี้ที่แสดงให้กับลูกค้าจะเป็น $300.00 + ภาษี $19.50 = $319.50 ภาพประกอบต่อไปนี้จะแสดงรายการบัญชีที่ลงรายการบัญชีไว้

[![หน้าธุรกรรมใบสำคัญที่มีรายการบัญชีที่ลงรายการบัญชีไว้](./media/36_rev-rec-scenarios.png)](./media/36_rev-rec-scenarios.png)

เนื่องจากผลรวมของรายได้และยอดขายมากกว่า $319.50 จะมีการลงรายการบัญชีส่วนต่างเป็น $14.48 จำนวนเงินนี้จะตัดยอดดุลจากบัญชีรอโอนสำหรับรายได้ของใบแจ้งหนี้บางส่วน ยอดดุลนั้นจะมีการอัปเดตในรายการบัญชีใหม่ที่ลงรายการบัญชีหลังจากการปันส่วนใหม่


[!INCLUDE[footer-include](../../includes/footer-banner.md)]
