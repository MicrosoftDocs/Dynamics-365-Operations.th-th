---
title: การแบ่งลูกค้าในกำหนดการเรียกเก็บเงิน
description: บทความนี้จะอธิบายวิธีการแบ่งลูกค้าเมื่อใช้การเรียกเก็บเงินตามการสมัครใช้งาน
author: JodiChristiansen
ms.date: 11/04/2022
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: twheeloc
ms.search.scope: Core, Operations
ms.custom: 539093
ms.search.region: Global
ms.author: jchrist
ms.search.validFrom: 2022-11-05
ms.dyn365.ops.version: 10.0.31
ms.openlocfilehash: cfbe61ca4b7e809a8183f4622bf6db4fc83a4d83
ms.sourcegitcommit: 9e2e54ff7d15aa51e58309da3eb52366328e199d
ms.translationtype: HT
ms.contentlocale: th-TH
ms.lasthandoff: 11/04/2022
ms.locfileid: "9746323"
---
# <a name="customer-split-on-billing-schedules"></a>การแบ่งลูกค้าในกำหนดการเรียกเก็บเงิน

ในกำหนดการเรียกเก็บเงิน *บัญชีใบแจ้งหนี้* คือลูกค้าที่ได้รับใบแจ้งหนี้ของใบสั่งขายเพื่อให้ลูกค้าสามารถชำระการเรียกเก็บเงินได้ ในบางสถานการณ์ สามารถออกใบแจ้งหนี้ลูกค้ามากกว่าหนึ่งรายได้ ฟังก์ชัน **การแบ่งลูกค้า** ช่วยให้คุณสามารถเพิ่มลูกค้ามากขึ้นซึ่งสามารถเรียกเก็บเงินในกำหนดการเรียกเก็บเงินเดียวกันได้ หากต้องการเปิดใช้งานฟังก์ชันนี้ ไปที่ **การเรียกเก็บเงินตามการสมัครใช้งาน \> การเรียกเก็บเงินตามสัญญาที่เกิดซ้ำ \> การตั้งค่า \> พารามิเตอร์การเรียกเก็บเงินตามสัญญาที่เกิดซ้ำ** และตั้งค่าตัวเลือก **การแบ่งลูกค้า** เป็น **ใช่**

## <a name="customer-split-on-the-billing-schedule-header"></a>การแบ่งลูกค้าในส่วนหัวของกำหนดการเรียกเก็บเงิน

เมื่อสร้างกำหนดการเรียกเก็บเงินแล้ว คุณสามารถเพิ่มลูกค้าเพิ่มเติมลงในส่วนหัวของกำหนดการเรียกเก็บเงิน

หากต้องการเพิ่มลูกค้า ให้ทำตามขั้นตอนต่อไปนี้

1. บนแท็บ **กำหนดการเรียกเก็บเงิน** เลือก **การแบ่งลูกค้า** ฟิลด์ **บัญชีลูกค้า** และ  **ชื่อบัญชีลูกค้า** ที่อยู่บนสุดจะระบุลูกค้าที่ถูกกำหนดเป็น **ลูกค้าของกำหนดการเรียกเก็บเงิน**

    > [!NOTE]
    > บัญชีลูกค้าที่คุณเพิ่มต้องไม่เหมือนกับบัญชีใบแจ้งหนี้

2. บนแท็บ **บรรทัดการแบ่งลูกค้า** เลือก **เพิ่มบรรทัด**
3. เลือกลูกค้า แล้วป้อนเปอร์เซ็นต์ของใบแจ้งหนี้แต่ละใบของลูกค้ารายนั้น
4. ตามค่าเริ่มต้น วันที่เริ่มต้นและวันที่สิ้นสุดของกำหนดการเรียกเก็บเงินจะใช้เป็นวันที่เริ่มต้นและวันที่สิ้นสุด ป้อนวันที่เริ่มต้นและวันที่สิ้นสุดอื่นหากลูกค้าใหม่จะชําระเงินเป็นเปอร์เซ็นต์ที่ระบุเฉพาะบางส่วนของกําหนดการเรียกเก็บเงิน ตัวอย่างเช่น ถ้ากำหนดการเรียกเก็บเงินมีวันที่เริ่มต้นเป็นวันที่ 1 มกราคม และวันที่สิ้นสุดเป็นวันที่ 31 ธันวาคม และลูกค้าใหม่จะถูกเรียกเก็บเงิน 40 เปอร์เซ็นต์ในช่วงเก้าเดือนแรก ให้ระบุวันที่ 1 มกราคมเป็นวันที่เริ่มต้นและวันที่ 30 กันยายนเป็นวันที่สิ้นสุด และป้อน **40.00** เป็นเปอร์เซ็นต์

คุณสามารถเพิ่มลูกค้ามากกว่าหนึ่งรายลงในบรรทัดการแบ่งลูกค้า ในกรณีนี้ เปอร์เซ็นต์รวมที่ป้อนต้องไม่เกิน 100 เปอร์เซ็นต์ ป้อนข้อมูลอ้างอิงลูกค้าและใบขอซื้อของลูกค้าเป็นฟิลด์ข้อมูลที่จะแสดงบนรายการใบสั่งขายในระหว่างกระบวนการ **สร้างใบแจ้งหนี้**

รายละเอียดรายการจะแสดงข้อมูลการติดต่อ ที่อยู่ที่จัดส่ง ที่อยู่ที่เรียกเก็บเงิน และรายละเอียดการชำระเงินของลูกค้าที่เพิ่ม ข้อมูลนี้ยังแสดงอยู่บนใบสั่งขายของลูกค้าด้วย

เมื่อคุณเพิ่มข้อมูลการแบ่งลูกค้าลงในส่วนหัวของกำหนดการเรียกเก็บเงิน ถ้ามีรายการของกำหนดการเรียกเก็บเงินที่ยังไม่ได้เรียกเก็บเงินในกำหนดการเรียกเก็บเงิน คุณจะได้รับข้อความต่อไปนี้ที่ขอให้คุณย้อนกลับการเปลี่ยนแปลง: "คุณต้องการย้อนกลับการเปลี่ยนแปลงจากส่วนหัวไปยังรายการหรือไม่ การเปลี่ยนแปลงจะอัปเดตรายการของกำหนดการเรียกเก็บเงินที่ยังไม่ได้เรียกเก็บเงินเท่านั้น" เลือก **ใช่** เพื่ออัปเดตข้อมูลการแบ่งลูกค้าในรายการของกำหนดการเรียกเก็บเงิน จะไม่มีการอัปเดตการเปลี่ยนแปลงถ้ารายการของกำหนดการเรียกเก็บเงินเรียกเก็บเงินแล้ว

หากมีการสร้างกำหนดการเรียกเก็บเงินโดยใช้ตัวเลือก **คัดลอกกำหนดการ** ข้อมูลเริ่มต้นจะถูกป้อนลงในบรรทัดส่วนหัวของการแบ่งลูกค้า รหัสลูกค้าต้องไม่เหมือนกับบัญชีลูกค้า

เมื่อกระบวนการ **สร้างใบแจ้งหนี้** เสร็จสิ้น ระบบจะสร้างใบสั่งขายหลายใบ (มีการสร้างใบแจ้งหนี้การขายหลายรายการหากมีการใช้การลงรายการบัญชีอัตโนมัติ) คุณสามารถดูใบสั่งขายและใบแจ้งหนี้การขายเหล่านี้บนแท็บ **ใบแจ้งหนี้** บนแท็บด่วน **รายละเอียดรายการ** ของหน้า **ดูรายละเอียดการเรียกเก็บเงิน** **หลายรายการ** จะแสดงในรายการรายละเอียดการเรียกเก็บเงินเพื่อบ่งชี้ว่ามีการสร้างใบสั่งขายและใบแจ้งหนี้การขายหลายใบ

## <a name="customer-split-on-billing-schedule-lines"></a>การแบ่งลูกค้าในรายการของกำหนดการเรียกเก็บเงิน

การแบ่งลูกค้าสามารถเพิ่มให้กับรายการของกำหนดการเรียกเก็บเงินแต่ละรายการได้ถ้าคุณต้องการแบ่งเฉพาะรายการของกำหนดการเรียกเก็บเงินเฉพาะ เลือกกล่องกาเครื่องหมาย **การแบ่งลูกค้า** ในรายการ แล้วเลือก **การแบ่งลูกค้า** บนเมนูรายการของกำหนดการเรียกเก็บเงินเพื่ออัปเดตหรือป้อนข้อมูลการแบ่งลูกค้า

มีการอัปเดตข้อมูลการตรวจสอบถ้ากำหนดการเรียกเก็บเงินถูกเรียกเก็บเงินแล้ว แต่เปอร์เซ็นต์มีการเปลี่ยนแปลงในรายการของกำหนดการเรียกเก็บเงิน รายการใดๆ ที่ถูกเรียกเก็บหลังจากการเปลี่ยนแปลงนั้นจะใช้เปอร์เซ็นต์ใหม่

> [!NOTE]
> - ตัวเลือกการแบ่งลูกค้าไม่สามารถใช้กับผลิตภัณฑ์ที่เก็บคลังได้
> - ถ้าเลือกกล่องกาเครื่องหมาย **รายได้ที่ยังไม่ได้เรียกเก็บเงิน** กล่องกาเครื่องหมาย **การแบ่งลูกค้า** จะไม่สามารถเลือกได้
> - ถ้าคุณใช้ตัวเลือก **การแบ่งรายได้เท่านั้น** รายการหลักจะมีตัวเลือก **การแบ่งลูกค้า** แต่รายการรองจะไม่มี
