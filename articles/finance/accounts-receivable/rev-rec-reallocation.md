---
title: การปันส่วนใหม่ของการรับรู้รายได้
description: บทความนี้แสดงข้อมูลเกี่ยวกับการปันส่วนใหม่ ซึ่งช่วยให้องค์กรสามารถคํานวณราคาสำหรับรายได้ใหม่เมื่อมีการเปลี่ยนแปลงเงื่อนไขการขายตามสัญญา โดยจะมีลิงก์ไปยังหัวข้ออื่นๆ ที่อธิบายวิธีการรับรู้รายได้ในหลายสถานการณ์
author: bking
ms.date: 09/09/2021
ms.topic: index-page
ms.prod: ''
ms.technology: ''
ms.search.form: Customer
audience: Application User
ms.reviewer: twheeloc
ms.search.region: Global
ms.author: bking
ms.search.validFrom: 2020-12-21
ms.dyn365.ops.version: 10.0.14
ms.openlocfilehash: 6c7e2149058ebbff85cbc2ac86dac3231fbcc41d
ms.sourcegitcommit: 1909d18a74cef85aad020a6a7473281e451f58c7
ms.translationtype: HT
ms.contentlocale: th-TH
ms.lasthandoff: 08/24/2022
ms.locfileid: "9348167"
---
# <a name="revenue-recognition-reallocation"></a>การปันส่วนใหม่ของการรับรู้รายได้

[!include [banner](../includes/banner.md)]

การปันส่วนใหม่ช่วยให้องค์กรสามารถคํานวณราคาสำหรับรายได้ใหม่เมื่อมีการเปลี่ยนแปลงเงื่อนไขการขายตามสัญญา สำหรับวัตถุประสงค์การรับรู้รายได้ เอกสารใบสั่งขายจะถือเป็นสัญญา

องค์กรของคุณต้องกําหนดเองว่าจําเป็นต้องมีการปันส่วนใหม่หรือไม่ การเพิ่มรายการใหม่ลงในใบสั่งขายหรือการเพิ่มใบสั่งขายใหม่สําหรับลูกค้าอาจไม่ถือเป็นการเปลี่ยนแปลงสัญญา สถานการณ์ที่อาจต้องปันส่วนใหม่มีดังต่อไปนี้:

- ลูกค้าเพิ่มสินค้าในใบสั่งขายหรือลบสินค้าออกจากใบสั่งขายหลังจากออกใบแจ้งหนี้สำหรับใบสั่งครบทั้งหมดหรือบางส่วนแล้ว
- มีการป้อนใบสั่งขายหลายใบในสถานะยืนยันแล้วหรือสถานะออกใบแจ้งหนี้แล้วสําหรับสัญญาที่มีการเจรจาฉบับเดียวกัน
- ลูกค้าขอคืนหรือได้รับเครดิตสําหรับสินค้าหลังจากที่ใบสั่งขายเดิมมีการออกใบแจ้งหนี้ครบทั้งหมดหรือบางส่วนแล้ว

มีข้อจํากัดที่สําคัญบางประการเกี่ยวกับกระบวนการปันส่วนใหม่:

- กระบวนการนี้สามารถดำเนินการได้เพียงครั้งเดียว ดังนั้นจึงเป็นเรื่องสําคัญที่คุณต้องดำเนินการหลังจากการเปลี่ยนแปลงทั้งหมดสิ้นสุดแล้วเท่านั้น

    - ข้อจํากัดนี้มีการเอาออกในรุ่น 10.0.17 และรุ่นหลังจากนั้น

- ไม่สามารถดำเนินกระบวนการกับใบสั่งขายโครงการได้

    - ข้อจํากัดนี้มีการเอาออกในรุ่น 10.0.17 และรุ่นหลังจากนั้น

- ถ้ามีใบสั่งขายหลายใบที่เกี่ยวข้อง ใบสั่งดังกล่าวต้องเป็นของบัญชีลูกค้ารายเดียวกัน
- ใบสั่งขายทั้งหมดที่มีการปันส่วนใหม่ต้องอยู่ในสกุลเงินธุรกรรมเดียวกัน
- กระบวนการดังกล่าวไม่สามารถย้อนกลับหรือยกเลิกได้หลังจากที่ดำเนินการแล้ว

    - ข้อจํากัดนี้มีการเอาออกในรุ่น 10.0.17 และรุ่นหลังจากนั้น

- การปันส่วนใหม่ทำได้เฉพาะกับใบสั่งขายหรือใบสั่งขายของโครงการเท่านั้น แต่ไม่สามารถดำเนินการกับชุดผสมของใบสั่งขายและใบสั่งขายของโครงการ

    - ข้อจํากัดนี้มีการเอาออกในรุ่น 10.0.17 และรุ่นหลังจากนั้น

## <a name="set-up-reallocation"></a>ตั้งค่าการปันส่วนใหม่

พารามิเตอร์หนึ่งจะมีผลต่อกระบวนการปันส่วนใหม่

เนื่องจากการปันส่วนใหม่สามารถทําได้ในใบสั่งขายที่มีการออกใบแจ้งหนี้บางส่วนหรือครบทั้งหมดแล้ว รายการบัญชีก่อนหน้าสำหรับใบแจ้งหนี้จึงต้องแก้ไขโดยการใช้ราคาสำหรับรายได้ที่ปันส่วนใหม่แล้วของใหม่ การแก้ไขนี้จะทําได้โดยการย้อนกลับรายการบัญชีของใบแจ้งหนี้เดิมและการลงรายการบัญชีสำหรับรายการบัญชีใหม่ที่อิงอยู่กับราคาสำหรับรายได้ที่ปันส่วนใหม่

ทุกองค์กรต้องตัดสินใจว่าการแก้ไขควรอัปเดตเฉพาะบัญชีแยกประเภททั่วไปเท่านั้นหรือควรอัปเดตบัญชีลูกหนี้ด้วย เมื่อมีการตัดสินใจจะกําหนดการตั้งค่าที่เหมาะสมของตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** บนแท็บ **การรับรู้รายได้** ของหน้า **พารามิเตอร์บัญชีแยกประเภททั่วไป** (**การรับรู้รายได้ \> การตั้งค่า \> พารามิเตอร์บัญชีแยกประเภททั่วไป**) การตั้งค่าที่เหมาะสมจะขึ้นอยู่กับสถานการณ์เฉพาะ สําหรับข้อมูลเพิ่มเติมเกี่ยวกับสถานการณ์ที่เป็นไปได้ ให้ใช้ลิงก์ในส่วน [สถานการณ์สําหรับการปันส่วนใหม่](#scenarios-for-reallocation) ที่จะกล่าวถึงต่อไปในบทความนี้

[![แท็บการรับรู้รายได้ในหน้าพารามิเตอร์บัญชีแยกประเภททั่วไป](./media/01_RevRecScenarios.png)](./media/01_RevRecScenarios.png)

ถ้าตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ใช่** กระบวนการปันส่วนใหม่จะสร้างผลลัพธ์ต่อไปนี้:

- ระบบจะสร้างเอกสารเครดิตขึ้นในบัญชีลูกหนี้เพื่อกลับรายการใบแจ้งหนี้ที่ต้องมีการแก้ไข

    - เอกสารเครดิตจะนําหมายเลขใบแจ้งหนี้เดิมมาใช้ใหม่ แต่จะมีการผนวก "-1" เข้ากับหมายเลขนั้น
    - เอกสารเครดิตจะมีการชำระเงินโดยอัตโนมัติกับใบแจ้งหนี้เดิม ถ้ามีการชําระเงินใบแจ้งหนี้เดิมด้วยเอกสารเครดิตหรือการชําระเงินอื่นแล้ว การชําระเงินนั้นจะได้รับการกลับรายการโดยอัตโนมัติ
    - โดยมีการลงรายการบัญชีเอกสารเครดิตในบัญชีแยกประเภททั่วไปเพื่อกลับรายการบัญชีที่ลงรายการบัญชีในใบแจ้งหนี้เดิม อย่างไรก็ตาม รายการธุรกรรมสินค้าคงคลังและต้นทุนขาย (COGS) ไม่ได้กลับรายการ

- ใบแจ้งหนี้ใหม่ที่อิงตามจํานวนเงินของราคาใหม่ที่มีการปันส่วนใหม่จะมีการสร้างขึ้นในบัญชีลูกหนี้

    - ใบแจ้งหนี้ใหม่จะนําหมายเลขใบแจ้งหนี้เดิมมาใช้ใหม่ แต่จะมีการผนวก "-2" เข้ากับหมายเลขนั้น
    - ใบแจ้งหนี้ใหม่จะมีการชำระเงินโดยอัตโนมัติตามเอกสารเครดิตหรือการชำระเงินใดๆ ที่ชำระไว้ก่อนหน้านี้กับใบแจ้งหนี้เดิม
    - ใบแจ้งหนี้ใหม่มีการลงรายการบัญชีไปยังบัญชีแยกประเภททั่วไปโดยใช้จำนวนเงินของราคาสำหรับรายได้ใหม่ที่มีการปันส่วนใหม่ การดำเนินการดังกล่าวไม่ได้ลงรายการบัญชีที่บัญชีสินค้าคงคลังและ COGS อีกครั้ง เนื่องจากรายการเหล่านั้นได้รับการคงไว้ในรายการบัญชีของใบแจ้งหนี้เดิม

ถ้าตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ไม่** กระบวนการปันส่วนใหม่จะสร้างผลลัพธ์ต่อไปนี้:

- โดยมีการลงรายการบัญชีสำหรับรายการบัญชีที่กลับรายการไปยังบัญชีแยกประเภททั่วไปเท่านั้น มีการกลับรายการบัญชีทั้งหมดจากใบแจ้งหนี้เดิม ยกเว้นรายการบัญชีสินค้าคงคลังและ COGS
- รายการบัญชีใหม่จะมีการลงรายการบัญชีไปยังบัญชีแยกประเภททั่วไปเท่านั้น โดยอิงตามราคาสำหรับรายได้ใหม่ที่ปันส่วนใหม่ การดำเนินการดังกล่าวไม่ได้ลงรายการบัญชีที่บัญชีสินค้าคงคลังและ COGS อีกครั้ง เนื่องจากรายการเหล่านั้นได้รับการคงไว้ในรายการบัญชีของใบแจ้งหนี้เดิม
- ใบแจ้งหนี้ในหน้า **ธุรกรรมของลูกค้า** ไม่ได้รับผลกระทบหรือมีการเปลี่ยนแปลง แต่ยังคงแสดงให้เห็นรายการบัญชีเดิม ซึ่งจะไม่มีการอ้างอิงไปยังรายการบัญชีที่มีการกลับรายการหรือรายการใหม่

ตามที่ได้กล่าวไว้ คุณสามารถอัปเดตได้เฉพาะบัญชีแยกประเภททั่วไปหรือคุณสามารถอัปเดตทั้งบัญชีแยกประเภททั่วไปและบัญชีลูกหนี้ได้ ทั้งสองวิธีต่างก็มีข้อดีข้อเสีย ขอแนะนำให้คุณประเมินความต้องการขององค์กรเพื่อระบุว่าควรใช้ตัวเลือกใด หากคุณอัปเดตทั้งบัญชีแยกประเภททั่วไปและบัญชีลูกหนี้ รายการบัญชีที่แก้ไขจะแสดงในใบแจ้งหนี้ใหม่และสามารถดูได้จากเอกสารบนหน้า **ธุรกรรมของลูกค้า** นอกจากนี้ กระบวนการชําระบัญชีจะใช้รายการบัญชีที่อัปเดตเพื่อลงรายการบัญชีส่วนลดเงินสดและกําไรหรือขาดทุนใดๆ ตรงกันข้าม เอกสารเครดิตและใบแจ้งหนี้ใหม่จะปรากฏในเอกสารการเงินและรายงานอายุหนี้ของลูกค้า เช่นเดียวกับเอกสารเครดิตและใบแจ้งหนี้ของลูกค้าอื่นๆ คำอธิบายของเอกสารเหล่านั้นจะแสดงว่าเอกสารเหล่านั้นสร้างขึ้นผ่านการแก้ไขทางบัญชี

## <a name="run-the-reallocation-process"></a>เรียกใช้กระบวนการปันส่วนใหม่

เมื่อต้องการเริ่มต้นกระบวนการปันส่วนใหม่ ให้เลือก **ปันส่วนราคาใหม่ด้วยรายการใบสั่งใหม่** ในใบสั่งขายใดๆ ที่คุณต้องปันส่วนใหม่ หรือไปที่ **การรับรู้รายได้ \> งานประจำงวด \> ปันส่วนราคาใหม่ด้วยรายการใบสั่งใหม่** แล้วป้อนตัวกรองที่เหมาะสม เช่น บัญชีลูกค้า

[![ปันส่วนราคาใหม่ด้วยรายการใบสั่งใหม่](./media/02_RevRecScenarios.png)](./media/02_RevRecScenarios.png)

ตารางด้านบนในหน้า **ปันส่วนราคาใหม่ด้วยรายการใบสั่งใหม่** มีชื่อว่า **การขาย** ซึ่งจะแสดงรายการใบสั่งขายของลูกค้า เลือกใบสั่งขายที่ต้องปันส่วนใหม่ หากใบสั่งขายมีรหัสการปันส่วนใหม่ แสดงว่าใบสั่งขายดังกล่าวมีการทำเครื่องหมายสำหรับการปันส่วนใหม่โดยผู้ใช้รายอื่น หากใบสั่งขายหนึ่งใบหรือมากกว่าได้รับการปันส่วนใหม่ก่อนหน้านี้และต้องรวมอยู่ในการปันส่วนใหม่อื่น ต้องยกเลิกการปันส่วนใหม่ของใบสั่งขายเหล่านั้นก่อน จากนั้นจึงสามารถรวมอยู่ในการปันส่วนใหม่ได้ ดูรายละเอียดเพิ่มเติมที่ส่วน [ยกเลิกการปันส่วนใหม่](#undo-a-reallocation) และ [ปันส่วนใหม่หลายครั้ง](#reallocate-multiple-times) ที่อยู่ต่อไปในบทความนี้

ตารางด้านล่างในหน้ามีชื่อว่า **รายการ** หลังจากที่คุณเลือกใบสั่งขายหนึ่งใบหรือมากกว่าในตาราง **การขาย** ตาราง **รายการ** จะแสดงรายการใบสั่งขาย เลือกรายการใบสั่งขายที่ต้องปันส่วนใหม่ ถ้าคุณเลือกใบสั่งขายเพียงใบเดียว คุณต้องปันส่วนรายการในใบสั่งขายเดียวกันใหม่ สถานการณ์นี้อาจเกิดขึ้นเมื่อรายการใบสั่งขายรายการใดรายการหนึ่งได้ออกใบแจ้งหนี้แล้วก่อนหน้านี้ แล้วมีการเพิ่มรายการใหม่ หรือรายการที่มีอยู่ถูกลบออกหรือถูกยกเลิก ถ้ามีการลบรายการออก รายการดังกล่าวจะไม่ปรากฏในตาราง ดังนั้นจึงไม่สามารถเลือกได้ อย่างไรก็ตาม รายการดังกล่าวจะยังคงมีการพิจารณาอยู่เมื่อดำเนินกระบวนการปันส่วนใหม่

หลังจากที่คุณเสร็จสิ้นการเลือกรายการใบสั่งขายที่ต้องใช้แล้ว ให้ใช้ปุ่มในบานหน้าต่างการดำเนินการตามที่อธิบายไว้ที่นี่:

- **อัปเดตการปันส่วนใหม่** – คํานวณจํานวนเงินของราคาสำหรับรายได้ใหม่สำหรับรายการใบสั่งขายที่เลือก ถ้ามีการลบหรือยกเลิกรายการ การปันส่วนใหม่จะเสร็จสิ้นเฉพาะกับรายการที่มีอยู่ที่คุณเลือกไว้เท่านั้น ภาพประกอบต่อไปนี้จะแสดงตัวอย่างของรายการใบสั่งขายก่อนที่จะมีการอัปเดตการปันส่วนใหม่

    [![รายการใบสั่งขายก่อนที่จะมีการอัปเดตการปันส่วนใหม่](./media/03_RevRecScenarios.png)](./media/03_RevRecScenarios.png)

    จํานวนเงินของราคาสำหรับรายได้ใหม่จะแสดงในคอลัมน์ **จํานวนเงินที่ปันส่วนใหม่** ในตาราง **รายการ** ในตอนนี้ การปันส่วนใหม่ได้รับการประมวลผลแล้ว แต่ยังไม่ได้คํานวณ ภาพประกอบต่อไปนี้จะแสดงตัวอย่างของรายการใบสั่งขายหลังมีการอัปเดตการปันส่วนใหม่

    [![รายการใบสั่งขายหลังมีการอัปเดตการปันส่วนใหม่](./media/04_RevRecScenarios.png)](./media/04_RevRecScenarios.png)

- **ประมวลผล** – ประมวลผลหรือลงรายการบัญชีราคาสำหรับรายได้ที่ปันส่วนใหม่ หลังจากคุณเลือกปุ่มนี้แล้ว จะไม่มีวิธีการกลับรายการการปันส่วนใหม่ ถ้าคุณไม่ได้เลือก **อัปเดตการปันส่วนใหม่** ก่อนที่คุณจะเลือก **ประมวลผล** การปันส่วนใหม่จะดำเนินการโดยอัตโนมัติ

    - ถ้าไม่มีการออกใบแจ้งหนี้สำหรับรายการใบสั่งขายใดๆ จำนวนเงินของราคาสำหรับรายได้จะมีการอัปเดตในใบสั่งขายใดๆ ที่เลือกสำหรับการปันส่วนใหม่
    - ถ้ามีการออกใบแจ้งหนี้รายการใบสั่งขายหนึ่งรายการหรือมากกว่า จะมีการลงรายการบัญชีสำหรับรายการบัญชีที่มีการแก้ไข และรายละเอียดของกำหนดการรายได้ใดๆ ที่สร้างขึ้นสำหรับรายการใบสั่งขายที่ออกใบแจ้งหนี้แล้วจะมีการแก้ไข

- **ใบสำคัญที่คาดไว้** – แสดงตัวอย่างของรายการบัญชีที่สร้างไว้เกี่ยวกับรายการใบสั่งขายใดๆ ที่ได้ออกใบแจ้งหนี้แล้ว ถ้าไม่มีการออกใบแจ้งหนี้สำหรับรายการใด จะไม่มีการแสดง ถ้าคุณไม่ได้เลือก **อัปเดตการปันส่วนใหม่** ก่อนที่คุณจะเลือก **ใบสำคัญที่คาดไว้** การปันส่วนใหม่จะดำเนินการโดยอัตโนมัติ
- **การปันส่วนใหม่ของรายได้** – เปิดหน้าที่แสดงการปันส่วนราคาสำหรับรายได้ของรายการทั้งหมดที่เลือก คุณไม่สามารถเปลี่ยนแปลงข้อมูลใดๆ บนหน้าได้ ซึ่งแสดงจำนวนเงินในรายการที่ใช้ในการปันส่วนใหม่

    [![จำนวนเงินในรายการที่ใช้เพื่อการปันส่วนใหม่](./media/05_RevRecScenarios.png)](./media/05_RevRecScenarios.png)

- **รีเซ็ตข้อมูลของลูกค้าที่เลือก** – ถ้ากระบวนการปันส่วนใหม่เริ่มต้นแล้วแต่ไม่เสร็จสมบูรณ์ ให้ล้างข้อมูลในตารางการปันส่วนใหม่เฉพาะสำหรับลูกค้าที่เลือกเท่านั้น ตัวอย่างเช่น คุณทำเครื่องหมายรายการใบสั่งขายหลายรายการในการปันส่วนใหม่ คุณเปิดหน้าทิ้งไว้โดยไม่มีการเลือก **ประมวลผล** จากนั้นหน้าหมดเวลา ในกรณีนี้ รายการใบสั่งขายจะยังคงถูกเลือกไว้และไม่สามารถให้ผู้ใช้รายอื่นสามารถทำกระบวนการปันส่วนใหม่ให้เสร็จสมบูรณ์ได้ หน้าดังกล่าวอาจว่างเปล่าเมื่อเปิดหน้า ในกรณีนี้ คุณสามารถใช้ปุ่ม **รีเซ็ตข้อมูลของลูกค้าที่เลือก** เพื่อล้างข้อมูลใบสั่งขายที่ยังไม่ได้ประมวลผล เพื่อให้ผู้ใช้รายอื่นสามารถทำกระบวนการปันส่วนใหม่ให้เสร็จสมบูรณ์ได้

## <a name="undo-a-reallocation"></a>ยกเลิกการปันส่วนใหม่

การปันส่วนใหม่ยกเลิกได้โดยการเรียกใช้การปันส่วนใหม่อื่น การปันส่วนใหม่เสร็จสิ้นอีกครั้งและผู้ใช้เลือกรายการใบสั่งขายอื่นเพื่อรวมในกระบวนการปันส่วนใหม่ที่สอง

ถ้ามีการทําการปันส่วนใหม่ระหว่างใบสั่งขายที่แยกต่างหากสองใบหรือมากกว่า คุณสามารถยกเลิกได้โดยการเลือก **ปันส่วนราคาใหม่กับรายการใบสั่งใหม่** จากใบสั่งขายที่รวมอยู่ในการปันส่วนใหม่ คุณสามารถไปที่ **การรับรู้รายได้ \> งานประจำงวด \> ปันส่วนราคาใหม่กับรายการใบสั่งใหม่** เพื่อยกเลิกการปันส่วนใหม่ เนื่องจากหน้าที่เปิดในลักษณะนี้จะแสดงเฉพาะใบสั่งขายที่ไม่มีรหัสการปันส่วนใหม่เท่านั้น รหัสการปันส่วนใหม่จะกำหนดหลังจากเอกสารได้รับการปันส่วนใหม่

บนหน้า **ปันส่วนราคาใหม่กับรายการใบสั่งใหม่** ยกเลิกการเลือกใบสั่งขายใดๆ ที่ควรแยกออกจากข้อตกลงตามสัญญา ใช้ปุ่มที่เหมาะสมในบานหน้าต่างการดำเนินการ เช่น **อัปเดตการปันส่วนใหม่** และ **กระบวนการ** เพื่อประมวลผลการปันส่วนใหม่ ถ้าใบสั่งขายทั้งหมดยกเว้นใบสั่งขายที่ใช้งานอยู่ไม่ถูกเลือกไว้ รหัสการปันส่วนใหม่จะถูกลบออกเมื่อประมวลผลการเปลี่ยนแปลง

ถ้ามีการทําการปันส่วนใหม่โดยการเพิ่มรายการใหม่ในใบสั่งขายที่ออกใบแจ้งหนี้ครบทั้งหมดหรือบางส่วน คุณสามารถยกเลิกการปันส่วนใหม่ได้โดยด้วยการเอารายการนั้นออกจากใบสั่งขายแล้วเรียกใช้การปันส่วนใหม่อีกครั้งเท่านั้น รายการใบสั่งขายต้องมีการเอาออกเนื่องจากรายการทั้งหมดในใบสั่งขายถือว่าเป็นส่วนหนึ่งของสัญญาเดียวกัน คุณไม่สามารถยกเลิกการเลือกรายการใบสั่งขายขณะที่คุณอยู่ในหน้า **ปันส่วนราคาใหม่กับรายการใบสั่งใหม่**

## <a name="reallocate-multiple-times"></a>ปันส่วนใหม่หลายครั้ง

การปันส่วนใหม่หลายครั้งกับใบสั่งขายเดียวกันสามารถทำได้ถ้ามีการเปลี่ยนแปลงหลายครั้งในสัญญา การปันส่วนใหม่ทุกครั้งจะทริกเกอร์การกำหนดรหัสการปันส่วนใหม่ให้กับใบสั่งขายหรือกลุ่มใบสั่งขาย เพื่อจัดกลุ่มการเปลี่ยนแปลงต่างๆ เข้าด้วยกัน หากมีการปันส่วนหลายครั้ง การปันส่วนเพิ่มเติมแต่ละครั้งจะใช้รหัสการปันส่วนใหม่เดียวกันกับการปันส่วนใหม่ครั้งแรก

ตัวอย่างเช่น มีการป้อนใบสั่งขาย 00045 และมีหลายรายการ หลังจากใบสั่งขายได้รับการออกใบแจ้งหนี้ครบทั้งหมดแล้ว จะมีการเพิ่มรายการใบสั่งขายใหม่ลงในใบสั่งขายนั้น จากนั้นจะมีการเรียกใช้การปันส่วนใหม่โดยการเปิดหน้า **ปันส่วนราคาใหม่กับรายการใบสั่งใหม่** จากใบสั่งขาย 00045 หรือโดยไปที่ **การรับรู้รายได้ \> งานประจำงวด \> ปันส่วนราคาใหม่กับรายการใบสั่งใหม่** ระบบจะกำหนดหัสการปันส่วนใหม่ **Reall000001** ให้กับใบสั่งขาย

ระบบจะสร้างใบสั่งขายใบที่สอง 00052 สําหรับสัญญาเดียวกัน การปันส่วนใหม่สามารถเรียกใช้อีกครั้งได้โดยการเปิดหน้า **ปันส่วนราคาใหม่กับรายการใบสั่งใหม่** จากใบสั่งขาย 00045 แต่ไม่ใช่จากใบสั่งขาย 00052 ถ้าคุณเปิดหน้า **ปันส่วนราคาใหม่กับรายการใบสั่งใหม่** จากใบสั่งขาย 00052 ใบสั่งขาย 00045 จะไม่แสดง เนื่องจากใบสั่งขายดังกล่าวได้รับการกำหนดรหัสการปันส่วนใหม่ หน้านี้จะแสดงเฉพาะใบสั่งขายที่ไม่มีรหัสการปันส่วนใหม่

การทำการปันส่วนใหม่ครั้งที่สองมีอยู่สองวิธี คุณสามารถยกเลิกการปันส่วนใหม่ของใบสั่งขาย 00045 ได้ ในกรณีนี้ ระบบจะเอารหัสการปันส่วนใหม่ออก และคุณสามารถทำการปันส่วนจากใบสั่งขาย 00045 หรือใบสั่งขาย 00052 ได้ หรือคุณสามารถเปิดหน้า **ปันส่วนราคาใหม่กับรายการใบสั่งใหม่** จากใบสั่งขาย 00045 และเพิ่มใบสั่งขายที่สอง เมื่อประมวลผลการปันส่วนใหม่แล้ว ระบบจะกำหนดรหัสการปันส่วนใหม่ **Reall000001** ให้กับทั้งใบสั่งขาย 00045 และใบสั่งขาย 00052

## <a name="scenarios-for-reallocation"></a>สถานการณ์สำหรับการปันส่วนใหม่

หัวข้อต่อไปนี้จะแนะนำสถานการณ์ต่างๆ เกี่ยวกับการรับรู้รายได้:

- [การปันส่วนใหม่ของการรับรู้รายได้ – สถานการณ์ที่ 1](rev-rec-reallocation-scenario-1.md) – ป้อนใบสั่งขายสองใบแล้ว แต่ใบสั่งขายมีเพียงการยืนยันเท่านั้น สถานการณ์เดียวกันนี้จะให้ผลลัพธ์ที่คล้ายกันหากใบสั่งขายมากกว่าสองใบอยู่ในสถานะยืนยันแล้ว
- [การปันส่วนใหม่ของการรับรู้รายได้ – สถานการณ์ที่ 2](rev-rec-reallocation-scenario-2.md) – ป้อนใบสั่งขายสองใบแล้ว และลูกค้าเพิ่มสินค้าลงในสัญญาหลังจากออกใบแจ้งหนี้ของใบสั่งขายแล้ว
- [การปันส่วนใหม่ของการรับรู้รายได้ – สถานการณ์ที่ 3](rev-rec-reallocation-scenario-3.md) – มีการเพิ่มรายการใหม่ลงในใบสั่งขายที่ออกใบแจ้งหนี้แล้วที่มีอยู่
- [การปันส่วนใหม่ของการรับรู้รายได้ – สถานการณ์ที่ 4](rev-rec-reallocation-scenario-4.md) – มีการเอารายการออกจากใบสั่งขายที่ออกใบแจ้งหนี้บางส่วนแล้วที่มีอยู่

[!INCLUDE[footer-include](../../includes/footer-banner.md)]
