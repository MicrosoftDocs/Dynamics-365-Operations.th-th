---
title: คัดลอกลูกค้าโดยใช้ลำดับหมายเลขที่ใช้ร่วมกัน
description: หัวข้อนี้อธิบายวิธีการใช้ลำดับหมายเลขที่ใช้ร่วมกันเพื่อคัดลอกลูกค้าไปยังนิติบุคคลอื่นแต่ยังคงรักษารหัสลูกค้าเดิมไว้
author: mikefalkner
manager: aolson
ms.date: 08/31/2018
ms.topic: index-page
ms.prod: ''
ms.service: dynamics-ax-applications
ms.technology: ''
ms.search.form: CustTable
audience: Application User
ms.reviewer: roschlom
ms.search.region: Global
ms.author: roschlom
ms.search.validFrom: 2018-10-31
ms.dyn365.ops.version: 8.0999999999999996
ms.openlocfilehash: ab2beb9ca1b7cd8a4bdbb84c46ed223f58ce377d
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4991162"
---
# <a name="copy-customers-by-using-shared-number-sequences"></a>คัดลอกลูกค้าโดยใช้ลำดับหมายเลขที่ใช้ร่วมกัน

[!include [banner](../includes/banner.md)]

คุณสามารถใช้ลำดับหมายเลขที่ใช้ร่วมกันเพื่อกำหนดรหัสลูกค้า ลำดับหมายเลขที่ใช้ร่วมกันยังให้คุณสามารถคัดลอกลูกค้าจากนิติบุคคลหนึ่งไปยังนิติบุคคลอื่นได้ แต่ใช้รหัสลูกค้าเดียวกันในนิติบุคคลทั้งสองแห่ง

## <a name="setup"></a>การตั้งค่า

คุณลักษณะนี้มีการเปิดใช้งานเมื่อคุณใช้ลำดับหมายเลขที่ใช้ร่วมกันเพื่อกำหนดรหัสลูกค้า คุณต้องใช้ลำดับหมายเลขเดียวกันในนิติบุคคลทุกแห่งที่คุณต้องการคัดลอกลูกค้าไป คุณสามารถเปลี่ยนลำดับหมายเลขของลูกค้าในหน้า **พารามิเตอร์บัญชีลูกหนี้** สำหรับนิติบุคคลแต่ละแห่ง เลือก **บัญชีลูกหนี้** \> **พารามิเตอร์** แล้วเลือกแท็บ **ลำดับหมายเลข**

คุณยังสามารถตั้งค่าลำดับหมายเลขของลูกค้าสำหรับกลุ่มลูกค้าแต่ละกลุ่มได้ด้วย ลำดับหมายเลขเหล่านี้ต้องมีการใช้ร่วมกันด้วย มีการใช้ลำดับหมายเลขสำหรับกลุ่มลูกค้าก่อน หากไม่ได้ระบุลำดับหมายเลขสำหรับกลุ่มลูกค้า จะมีการใช้ลำดับหมายเลขที่ระบุในหน้า **พารามิเตอร์บัญชีลูกหนี้**

คุณยังสามารถคัดลอกลูกค้าระหว่างนิติบุคคลได้ด้วยหากคุณใช้รหัสลูกค้าแบบกำหนดเอง อย่างไรก็ตาม หากคุณพยายามคัดลอกลูกค้าไปยังนิติบุคคลที่มีรหัสลูกค้าอยู่แล้ว ระบบจะไม่เริ่มกระบวนการคัดลอก

## <a name="copy-a-customer"></a>คัดลอกลูกค้า

หากต้องการคัดลอกลูกค้า ให้เลือก **สร้าง** ในหน้ารายการ **ลูกค้าทั้งหมด** เพื่อเปิดกล่องโต้ตอบ **สร้างลูกค้า** โปรดสังเกตว่ารหัสลูกค้าใหม่จะไม่ได้รับการกำหนดในทันที ลักษณะการทำงานนี้จะแตกต่างจากลักษณะการทำงานในรุ่นก่อนหน้า เนื่องจากคุณยังไม่ได้เลือกกลุ่มลูกค้า ระบบจึงไม่สามารถกำหนดลำดับหมายเลขที่ถูกต้องที่จะใช้ นอกจากนี้ ระบบยังไม่สามารถกำหนดว่าคุณกำลังพยายามสร้างลูกค้าใหม่หรือคัดลอกลูกค้า ดังนั้น ระบบจึงยังไม่ได้กำหนดรหัสลูกค้าให้จนกว่าคุณจะเลือก **บันทึก** ที่ด้านล่างของกล่องโต้ตอบ

หากคุณกำลังสร้างลูกค้าใหม่ คุณสามารถกรอกข้อมูลในฟิลด์ต่อไปอย่างที่คุณทำตามปกติ เมื่อคุณกรอกข้อมูลเสร็จแล้ว และคุณเลือก **บันทึก** คุณจะเห็นว่ารหัสลูกค้าได้รับการกำหนดโดยอัตโนมัติ อีกวิธีหนึ่งคือ สำหรับลำดับหมายเลขแบบกำหนดเอง คุณจะเห็นว่ามีการใช้รหัสลูกค้าแบบกำหนดเองของคุณ

หากต้องการคัดลอกลูกค้า ในฟิลด์ **ชื่อ** ให้ป้อนอักขระอย่างน้อยหนึ่งตัวที่หมายถึงลูกค้าที่คุณกำลังค้นหาอยู่ กล่องโต้ตอบค้นหาจะแสดงรายการของฝ่ายต่างๆ ที่อาจหมายถึงลูกค้าที่คุณกำลังค้นหาอยู่ เมื่อคุณเลือกฝ่ายใดฝ่ายหนึ่ง จะปรากฏข้อมูลเพิ่มเติมทางด้านขวาของกล่องโต้ตอบ:

- แท็บ **ทั่วไป** จะแสดงหมายเลขโทรศัพท์และที่อยู่ของฝ่ายนั้น
- แท็บ **บทบาท** จะแสดงบทบาทของฝ่ายที่เลือกและนิติบุคคลที่มีแต่ละบทบาท
- แท็บ **รหัสทะเบียนภาษี** จะแสดงรหัสทะเบียนภาษีที่กำหนดให้กับฝ่ายนั้น

คุณสามารถคัดลอกฝ่ายได้เฉพาะเมื่อฝ่ายมีบทบาทลูกค้า และฝ่ายมีบทบาทนั้นในนิติบุคคลที่ไม่ใช่นิติบุคคลปัจจุบัน เมื่อคุณค้นพบฝ่ายที่ตรงกับเกณฑ์เหล่านี้ ให้ทำตามขั้นตอนต่อไปนี้

1. ตัวเลือก **คัดลอกลูกค้า** จะปรากฏขึ้น โดยค่าเริ่มต้น ตัวเลือกนี้จะตั้งค่าเป็น **ไม่** หากต้องการคัดลอกลูกค้าไปยังนิติบุคคลปัจจุบัน ให้ตั้งค่าตัวเลือกเป็น **ใช่** 
2. ฟิลด์ **นิติบุคคล** จะปรากฏขึ้น เลือกนิติบุคคลที่จะคัดลอกลูกค้า หากมีลูกค้าอยู่ในนิติบุคคลแห่งเดียวเท่านั้น ฟิลด์นี้จะมีการตั้งค่าเป็นนิติบุคคลนั้นโดยค่าเริ่มต้น
3. เลือก **เลือก** ระบบจะสร้างลูกค้าใหม่

## <a name="validation"></a>การตรวจสอบความถูกต้อง

เมื่อคุณคัดลอกลูกค้า ระบบจะพยายามบันทึกข้อมูลลูกค้าใหม่ การตรวจสอบความถูกต้องจะทำงานเพื่อตรวจสอบว่าข้อมูลที่คัดลอกนั้นถูกต้อง คุณจะได้รับข้อความแสดงข้อผิดพลาดสำหรับการตรวจสอบความถูกต้องทุกครั้งที่ล้มเหลว ข้อความแสดงข้อผิดพลาดจะอธิบายว่าข้อมูลใดที่ต้องมีการอัปเดต สำเนาของลูกค้าจะไม่สามารถบันทึกได้จนกว่าคุณจะแก้ไขข้อผิดพลาดการตรวจสอบความถูกต้องทั้งหมด

## <a name="copy-a-customer-by-using-tax-exempt-number-search-feature"></a>คัดลอกลูกค้าโดยใช้คุณลักษณะการค้นหาหมายเลขยกเว้นภาษี

คุณยังสามารถคัดลอกลูกค้าโดยใช้คุณลักษณะการค้นหาหมายเลขยกเว้นภาษีที่อยู่ในกลุ่ม **การลงทะเบียน** ในแท็บ **ลูกค้า** บนบานหน้าต่างการดำเนินการของหน้า **ลูกค้าทั้งหมด** ได้เช่นกัน กล่องโต้ตอบ **การค้นหาหมายเลขยกเว้นภาษี** ที่ปรากฏขึ้นจะแสดงหมายเลขยกเว้นภาษี รหัสลูกค้า ชื่อลูกค้า และนิติบุคคลที่มีการใช้รหัสยกเว้นภาษี คุณสามารถคัดลอกลูกค้าได้เฉพาะเมื่อลูกค้าอยู่ในนิติบุคคลที่ไม่ใช่นิติบุคคลปัจจุบัน หลังจากที่คุณเลือกลูกค้าที่ตรงตามหลักเกณฑ์นี้แล้ว ให้ทำตามขั้นตอนต่อไปนี้

1. ตัวเลือก **คัดลอกลูกค้า** จะปรากฏขึ้น โดยค่าเริ่มต้น ตัวเลือกนี้จะตั้งค่าเป็น **ไม่** หากต้องการคัดลอกลูกค้าไปยังนิติบุคคลปัจจุบัน ให้ตั้งค่าตัวเลือกเป็น **ใช่** 
2. เลือก **เลือก** ระบบจะสร้างลูกค้าใหม่
