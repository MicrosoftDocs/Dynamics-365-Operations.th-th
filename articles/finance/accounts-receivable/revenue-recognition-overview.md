---
title: ภาพรวมการรับรู้รายได้ (มีวิดีโอ)
description: บทความนี้แสดงข้อมูลทั่วไปเกี่ยวกับคุณลักษณะการรับรู้รายได้ คุณลักษณะนี้มีกรอบงานที่มีความยืดหยุ่นซึ่งช่วยให้คุณสามารถกำหนดกฎเฉพาะบริษัทสำหรับการรับรู้ราคาสำหรับรายได้และกำหนดการรายได้สำหรับใบสั่งที่มีหลายองค์ประกอบ
author: bking
ms.date: 03/15/2022
ms.topic: overview
ms.prod: ''
ms.technology: ''
ms.search.form: Customer
audience: Application User
ms.reviewer: twheeloc
ms.search.region: Global
ms.author: bking
ms.search.validFrom: 2018-08-30
ms.dyn365.ops.version: 8.0.4
ms.openlocfilehash: 5bf07356b5613f438034f8dabac7db197e69a6c8
ms.sourcegitcommit: c5f2cba3c2b0758e536eeaaa40506659a53085e1
ms.translationtype: HT
ms.contentlocale: th-TH
ms.lasthandoff: 10/12/2022
ms.locfileid: "9644042"
---
# <a name="revenue-recognition-overview"></a>ภาพรวมของการรับรู้รายได้

[!include [banner](../includes/banner.md)]

>[!NOTE]
>ฟังก์ชันนี้จะไม่ได้รับการสนับสนุนในเดือนตุลาคม 2023 ผู้ใช้ใหม่ควรใช้การเรียกเก็บเงินตามการสมัครใช้งาน

บริษัทต่างๆ ในอุตสาหกรรมที่จำหน่ายองค์ประกอบหลายอย่าง เช่น ผลิตภัณฑ์ บริการ การสมัครใช้งาน และอื่นๆ ต้องสามารถจำแนกใบสั่งที่มีหลายองค์ประกอบเพื่อให้สามารถรับรู้รายได้ตามชุดหลักเกณฑ์เฉพาะบริษัทหรือเฉพาะอุตสาหกรรม

การรับรู้รายได้ รวมถึงฟังก์ชันการขายรวมยังไม่รองรับให้ใช้งานในช่องทาง Commerce (อีคอมเมิร์ซ, POS, ศูนย์บริการ) ไม่ควรเพิ่มสินค้าที่ตั้งค่าคอนฟิกด้วยการรับรู้รายได้ให้กับใบสั่งหรือธุรกรรมที่สร้างในช่องทาง Commerce

โดยทั่วไปแล้ว กระบวนการรับรู้รายได้สามารถใช้ในการดำเนินงานเหล่านี้:

* ปันส่วนรายได้เพื่อช่วยรับรองว่ามีการรับรู้ราคาสำหรับรายได้ที่เหมาะสมตามมูลค่าของส่วนประกอบต่างๆ ในใบสั่งที่มีหลายองค์ประกอบ
* รอตัดบัญชีรายได้ตามกำหนดการของรายได้ที่แสดงถึงกรอบเวลาตามสัญญาและเปอร์เซ็นต์สำหรับการรับรู้รายได้ตลอดช่วงเวลา

> [!VIDEO https://www.microsoft.com/videoplayer/embed/RE44iER]

วิดีโอ [วิธีใช้การรับรู้รายได้ใน Dynamics 365 Finance](https://youtu.be/v3amIsiqvoo) (ที่แสดงข้างต้น) รวมไว้ใน [เพลย์ลิสต์ การเงินและการดำเนินงาน](https://www.youtube.com/playlist?list=PLcakwueIHoT_SYfIaPGoOhloFoCXiUSyW) ที่อยู่บน YouTube

คุณลักษณะการรับรู้รายได้มีกรอบงานที่มีความยืดหยุ่นซึ่งช่วยให้คุณสามารถกำหนดกฎเฉพาะบริษัทสำหรับการรับรู้ราคาสำหรับรายได้และกำหนดการรายได้

ผลิตภัณฑ์ที่นำออกใช้แล้วใช้เพื่อสนับสนุนการรับรู้รายได้ในเอกสารของใบสั่งขาย ผลิตภัณฑ์ที่นำออกใช้แล้วมีการตั้งค่าที่ต้องใช้เพื่อระบุราคาสำหรับรายได้และกำหนดการของรายได้ ใบสั่งขายสามารถเริ่มต้นจากโครงการเวลาและวัสดุ

บริษัทต่างๆ สามารถใช้ฟังก์ชันกำหนดการของรายได้ได้โดยไม่ต้องใช้ฟังก์ชันราคาสำหรับรายได้ ดังนั้น ราคาในรายการของใบสั่งขายจะใช้เป็นรายได้หรือรายได้รอการตัดบัญชีอย่างใดอย่างหนึ่ง หากมีกำหนดการของรายได้อยู่ในรายการของใบสั่งขาย ราคาในรายการของใบสั่งขายจะใช้เป็นรอการตัดบัญชี หากไม่มีกำหนดการของรายได้อยู่ในรายการของใบสั่งขาย ราคาในรายการของใบสั่งขายจะได้รับการลงรายการบัญชีในบัญชีรายได้เมื่อมีการออกใบแจ้งหนี้

ราคาสำหรับรายได้จะมีการคำนวณเมื่อใบสั่งขายได้รับการยืนยันหรือเมื่อมีการลงรายการบัญชีใบแจ้งหนี้แล้ว หากต้องการดูตัวอย่างราคาสำหรับรายได้ก่อนที่จะลงรายการบัญชีใบแจ้งหนี้ คุณต้องยืนยันใบสั่งขาย

เมื่อใบสั่งขายได้รับการยืนยันแล้ว กำหนดการของรายได้ที่คาดไว้จะได้รับการสร้างด้วยหากรายการของใบสั่งขายมีกำหนดการของรายได้ เมื่อใบสั่งขายได้รับการออกใบแจ้งหนี้แล้ว จะมีการลบกำหนดการของรายได้ที่คาดไว้ และมีการแทนที่กำหนดการของรายได้ที่คาดไว้ด้วยกำหนดการการรับรู้รายได้จริง

รายละเอียดของกำหนดการการรับรู้รายได้สำหรับรายการของใบสั่งขายแต่ละรายการยังสามารถรักษาไว้ได้ ดังนั้น ผู้จัดการฝ่ายการรับรู้รายได้จะสามารถดูรายละเอียดและสามารถปล่อยรายการไปสู่รายได้เมื่ข้อผูกมัดตามสัญญาเสร็จสมบูรณ์ลง เมื่อสิ้นสุดรอบระยะเวลาแต่ละรอบ ผู้จัดการฝ่ายการรับรู้รายได้สามารถสร้างสมุดรายวันรายได้เพื่อปลดรายการในกำหนดการที่ถึงกำหนดในวันที่หรือก่อนวันที่ซึ่งพวกเขากำหนดได้ สมุดรายวันรายได้นี้จะไม่ได้รับการลงรายการบัญชีในทันที ดังนั้น ผู้จัดการฝ่ายการรับรู้รายได้จะสามารถตรวจสอบว่าจำนวนเงินที่ปล่อยออกจากรายได้รอการตัดบัญชีไปยังรายได้จริงนั้นถูกต้องหรือไม่

หากการเปลี่ยนแปลงตามสัญญาทำให้มีการเพิ่มรายการของใบสั่งขายลงในใบสั่งขายที่มีอยู่หรือใบสั่งขายใหม่ สามารถดำเนินกระบวนการในการปันส่วนใหม่เพื่อแก้ไขราคาสำหรับรายได้ในรายการทั้งหมดของใบสั่งขายให้ถูกต้อง


[!INCLUDE[footer-include](../../includes/footer-banner.md)]

