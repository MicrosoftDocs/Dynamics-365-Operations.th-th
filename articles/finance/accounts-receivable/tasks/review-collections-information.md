---
title: ตรวจทานข้อมูลการเรียกเก็บเงิน
description: หัวข้อนี้อธิบายวิธีการตรวจทานข้อมูลการเรียกเก็บเงิน ตลอดจนตัวเลือกต่างๆ ในการตั้งค่าและธุรกรรมการเรียกเก็บเงิน
author: ShivamPandey-msft
manager: AnnBe
ms.date: 08/01/2019
ms.topic: business-process
ms.prod: ''
ms.service: dynamics-ax-applications
ms.technology: ''
ms.search.form: CustCollectionsPool, SysQueryForm, CustCollectionsAgent, OMTeamSelectMemberDialog, CustVendReportInterval, CustParameters, CustAgingSnapshot, CustVendAgingBucketLookUp, CustCollectionsPoolsListPage, CustCollectionsContactPart, CustCollections
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: shpandey
ms.search.validFrom: 2016-06-30
ms.dyn365.ops.version: Version 7.0.0
ms.openlocfilehash: 9b5cc07c5dfb2444ff086c8b1f3bcc7634d8644d
ms.sourcegitcommit: 57e1dafa186fec77ddd8ba9425d238e36e0f0998
ms.translationtype: HT
ms.contentlocale: th-TH
ms.lasthandoff: 03/18/2020
ms.locfileid: "3143349"
---
# <a name="review-collections-information"></a>ตรวจทานข้อมูลการเรียกเก็บเงิน

[!include [banner](../../includes/banner.md)]

หัวข้อนี้อธิบายวิธีการตรวจทานข้อมูลการเรียกเก็บเงิน ตลอดจนตัวเลือกต่างๆ ในการตั้งค่าและธุรกรรมการเรียกเก็บเงิน กระบวนงานนี้ใช้บริษัทสาธิต USMF

## <a name="create-customer-pools"></a>สร้างกลุ่มลูกค้า
1. ในบานหน้าต่างนำทาง ไปที่ **โมดูล > สินเชื่อและการเรียกเก็บเงิน > การตั้งค่า > กลุ่มลูกค้า**
- ใช้หน้านี้เพื่อตั้งค่ากลุ่มลูกค้า ซึ่งเป็นการสอบถามที่กำหนดกลุ่มของบัญชีลูกค้าที่สามารถถูกแสดงขึ้นและถูกจัดการสำหรับการเรียกเก็บเงินหรือกระบวนการเกี่ยวกับอายุหนี้  ใช้กลุ่มลูกค้าเพื่อกรองข้อมูลในหน้ารายการ **การเรียกเก็บเงิน** และในหน้ารายการที่เกี่ยวข้อง คุณยังสามารถใช้กลุ่มลูกค้าเพื่อกรองบัญชีลูกค้าที่จะถูกรวมอยู่เมื่อมีการสร้างสแนปช็อตอายุหนี้  
- คุณสามารถใช้กลุ่มลูกค้าเพื่อกรองข้อมูลบัญชีลูกค้าที่จะถูกรวมอยู่เมื่อมีการสร้างสแนปช็อตอายุหนี้  
2. เลือก **ใหม่**
3. ในฟิลด์ **รหัสกลุ่ม** ให้พิมพ์ค่า
4. ในฟิลด์ **คำอธิบายกลุ่ม** ให้พิมพ์ค่า
5. คลิก **เลือกเกณฑ์ของกลุ่ม**
6. ในฟิลด์ **เงื่อนไข** ให้พิมพ์ค่าใดค่าหนึ่ง
7. เลือก **ตกลง**
8. เลือก **แสดงตัวอย่างกลุ่มลูกค้า**

## <a name="create-collections-agents"></a>สร้างตัวแทนเรียกเก็บเงิน
1. ในบานหน้าต่างนำทาง ไปที่ **โมดูล > สินเชื่อและการเรียกเก็บเงิน > การตั้งค่า > ตัวแทนเรียกเก็บเงิน**  
- ใช้หน้านี้เพื่อตั้งค่าผู้ปฏิบัติงานที่เป็นตัวแทนเรียกเก็บเงินและอาจจะกำหนดกลุ่มลูกค้าให้ได้  *ตัวแทนเรียกเก็บเงิน* คือบุคคลที่ทำงานกับลูกค้าเพื่อให้แน่ใจว่ามีการรวบรวมการชำระเงินในเวลาที่เหมาะสม  
- ตัวแทนเรียกเก็บเงินที่ตั้งค่าในหน้านี้จะถูกเพิ่มไปยังทีมงานเรียกเก็บเงินโดยอัตโนมัติ  ถ้ามีการเลือกทีมในฟิลด์ **ทีมงาน** ในหน้า **พารามิเตอร์บัญชีลูกหนี้** จะมีการเพิ่มตัวแทนเรียกเก็บเงินไปยังทีมงานนั้น ถ้าไม่ได้มีการเลือกทีม ทีมใหม่ที่มีชื่อว่าการเรียกเก็บเงินจะถูกสร้างขึ้นโดยอัตโนมัติและตัวแทนเรียกเก็บเงินจะถูกเพิ่มไปยังทีมงานนั้น  
2. เลือกตัวแทนที่ต้องการ จากนั้น เลือก **เพิ่ม** ในหน้า
3. ในฟิลด์ **รหัสกลุ่ม** ให้เลือกเรกคอร์ดที่ต้องการในเมนูแบบหล่นลง
4. เลือกหรือยกเลิกการเลือกกล่องกาเครื่องหมาย **กลุ่มเริ่มต้น**
- เลือกตัวเลือกนี้เพื่อรวมกลุ่มลูกค้าในรายการตัวกรองสำหรับตัวแทนเรียกเก็บเงินที่เลือก  ถ้าไม่ได้เลือกตัวเลือกนี้ เฉพาะกลุ่มลูกค้าจะกำหนดให้กับตัวแทนเรียกเก็บเงินมีอยู่ในรายการตัวกรอง  

## <a name="create-aging-period-definition"></a>สร้างข้อกำหนดรอบระยะเวลาอายุหนี้
1. ในบานหน้าต่างนำทาง ไปที่ **โมดูล > สินเชื่อและการเรียกเก็บเงิน > การตั้งค่า > ข้อกำหนดรอบระยะเวลาอายุหนี้**
- คุณสามารถใช้ข้อกำหนดรอบระยะเวลาอายุหนี้เพื่อวิเคราะห์การครบกำหนดของบัญชีลูกค้าและบัญชีผู้จัดจำหน่าย ตามวันที่คุณป้อน  แต่ละรอบระยะเวลาอายุหนี้ที่คุณตั้งค่าสำหรับข้อกำหนดรอบระยะเวลาอายุหนี้จะสอดคล้องกับคอลัมน์บนเพจรายการ หรือในแบบฟอร์มหรือรายงานเมื่อมีดำเนินการวิเคราะห์  
2. เลือก **ใหม่**
3. ในฟิลด์ **ข้อกำหนดรอบระยะเวลาอายุหนี้** ให้พิมพ์ค่า
4. ในฟิลด์ **คำอธิบาย** ให้พิมพ์ค่าใดค่าหนึ่ง
- ระบุชื่อรอบระยะเวลา หน่วย และช่วงเวลาสำหรับแต่ละรอบระยะเวลาอายุหนี้ที่จะรวมไว้ในข้อกำหนดรอบระยะเวลาอายุหนี้  รายการที่มี 0 (ศูนย์) ในฟิลด์หน่วย แสดงถึงวันที่ที่มีการดำเนินการวิเคราะห์  รายการที่อยู่ก่อน 0 จะมี -1 และรายการหลังจาก 0 จะมี 1 เป็นข้อมูลเริ่มต้นในฟิลด์หน่วย แต่คุณสามารถเปลี่ยนได้  เลือก **ขึ้น** และ **ลง** เพื่อจัดเรียงรายการใหม่ บรรทัด 0 (ศูนย์) ไม่สามารถย้ายได้  
- วางตัวชี้ไว้ในตำแหน่งที่คุณต้องการแทรกรายการใหม่ และจากนั้น เลือก **เพิ่ม**  
- เลือกตัวบ่งชี้เพื่อแสดงถึงรอบระยะเวลาอายุหนี้ในฟอร์ม **การเรียกเก็บเงิน** จากหน้ารายการ ตัวอย่างเช่น คุณอาจเลือกตัวบ่งชี้สีเขียวสำหรับรอบระยะเวลาปัจจุบัน ตัวบ่งชี้สีเหลืองสำหรับรอบระยะเวลาที่ผ่านมา 30 วัน และตัวบ่งชี้สีแดงสำหรับรอบระยะเวลาที่ผ่านมา 90 วัน  
- เลือกคำสั่งการพิมพ์สำหรับข้อกำหนดรอบระยะเวลาอายุหนี้  การเลือกนี้จะกำหนดลำดับในคอลัมน์ที่จะปรากฎในรายงานอายุหนี้ของลูกค้าหรือรายงานอายุหนี้ของผู้จัดจำหน่าย   
  - คอลัมน์ไปข้างหน้า-พิมพ์ในลำดับเดียวกันในหัวข้อที่ปรากฎในตารางโดยเริ่มต้นจากแถวบนสุด   
  - คอลัมน์ย้อนกลับ-พิมพ์ในลำดับตรงข้ามในหัวข้อที่ปรากฎในตารางโดยเริ่มต้นจากแถวล่างสุด    

## <a name="setup-collections-parameters"></a>ตั้งค่าพารามิเตอร์การเรียกเก็บเงิน
1. ในบานหน้าต่างนำทาง ไปที่ **โมดูล > สินเชื่อและการเรียกเก็บเงิน > การตั้งค่า > พารามิเตอร์บัญชีลูกหนี้**
2. เลือกแท็บ **การเรียกเก็บเงิน**
3. ขยายหรือยุบส่วน **ค่าเริ่มต้นการเรียกเก็บเงิน**
- เลือกข้อกำหนดรอบระยะเวลาอายุหนี้สำหรับสแนปช็อตอายุหนี้เริ่มต้นที่จะใช้ในฟอร์ม **การเรียกเก็บเงิน**  
- เลือกทีมงานที่กำหนดให้กับตัวแทนเรียกเก็บเงินในฟอร์ม **ตัวแทนเรียกเก็บเงิน** เฉพาะทีมงานที่มีชนิดทีมงานของการเรียกเก็บเงินจะถูกแสดงในรายการ  
4. ขยายหรือยุบส่วน **ตัดจ่าย**
- เลือกชื่อสมุดรายวัน ซึ่งมีการตั้งค่าสำหรับบัญชีแยกประเภทสมุดรายวันแต่ละวัน เพื่อใช้เมื่อมีการตัดยอดธุรกรรมโดยใช้ฟอร์ม **การเรียกเก็บเงิน** หรือหน้ารายการที่เกี่ยวข้อง  
- เลือกรหัสเหตุผลเริ่มต้นที่จะใช้เมื่อมีการสร้างธุรกรรมการตัดจ่าย โดยใช้ฟอร์ม **การเรียกเก็บเงิน** หรือหน้ารายการที่เกี่ยวข้อง  
- เลือกตัวเลือกนี้เพื่อสร้างรายการสมุดรายวันที่แยกต่างหากสำหรับยอดเงินภาษีขาย เมื่อมีการสร้างธุรกรรมการตัดจ่ายโดยใช้หน้า **การเรียกเก็บเงิน** หรือหน้ารายการที่เกี่ยวข้อง ถ้าคุณเลือกตัวเลือกนี้ คุณจะสามารถติดตามยอดเงินภาษีขายที่เกี่ยวข้องในธุรกรรมการตัดจ่ายได้ง่าย  คุณสามารถติดตามยอดเงินภาษีขายแยกต่างหากเพื่อช่วยให้คุณสามารถปรับภาระภาษีขายสำหรับรอบระยะเวลาที่ได้รับผลกระทบได้อย่างง่ายดายยิ่งขึ้น  
5. ขยายหรือยุบส่วน **เท็มเพลตอีเมล**
- เลือกเท็มเพลตอีเมลที่จะใช้ เมื่อคุณส่งข้อความอีเมลโดยใช้ **อีเมล > ธุรกรรม** ไปยังการดำเนินการผู้ติดต่อในฟอร์ม **การเรียกเก็บเงิน**  
- เลือกเท็มเพลตอีเมลที่จะใช้ เมื่อคุณส่งรายงานสรุปยอดบัญชีลูกค้าเป็นเอกสารแนบไปกับข้อความอีเมลโดยใช้ **อีเมล > รายงานสรุปยอดบัญชี** ไปยังการดำเนินการผู้ติดต่อในฟอร์ม **การเรียกเก็บเงิน**  
- เลือกเท็มเพลตอีเมลที่จะใช้ เมื่อคุณส่งข้อความอีเมลโดยใช้ **อีเมล > ธุรกรรม** ไปยังการดำเนินการพนักงานขายในฟอร์ม **การเรียกเก็บเงิน**  

## <a name="age-customer-balance"></a>ยอดดุลลูกค้าตามอายุหนี้
1. ในบานหน้าต่างนำทาง ไปที่ **โมดูล > สินเชื่อและการเรียกเก็บเงิน > งานประจำงวด > ยอดดุลลูกค้าตามอายุหนี้**
- เลือกข้อกำหนดรอบระยะเวลาอายุหนี้  อายุกระบวนการสแนปช็อตอายุหนี้จะกำหนดอายุธุรกรรมตามรอบระยะเวลาอายุหนี้ที่กำหนดไว้ในข้อกำหนดรอบระยะเวลาอายุหนี้ที่เลือก  
- เลือกกลุ่มลูกค้า หรือปล่อยฟิลด์นี้ว่างไว้เพื่อสร้างสแนปช็อตอายุหนี้สำหรับลูกค้าทั้งหมด  ถ้ามีการเลือกกลุ่มลูกค้า กระบวนการสแนปช็อตอายุหนี้จะใช้เฉพาะกับบัญชีของลูกค้าที่เป็นส่วนหนึ่งของกลุ่มลูกค้า  กลุ่มลูกค้าที่เลือกต้องเป็นชนิดสแนปช็อตอายุหนี้  
- เลือกชนิดของวันที่ที่จะใช้เป็นพื้นฐานของสแนปช็อตอายุหนี้   
  - วันที่ของธุรกรรมจะกำหนดอายุของแต่ละธุรกรรมตามวันที่ของธุรกรรม     
  - วันที่ครบกำหนดจะกำหนดอายุของแต่ละธุรกรรมตามวันที่ครบกำหนด     
  - วันที่ของเอกสารจะกำหนดอายุของแต่ละธุรกรรมตามวันที่ของเอกสาร  
- เลือกวันที่เพื่อใช้เป็นวันปัจจุบันสำหรับสแนปช็อตอายุหนี้  รอบระยะเวลาอายุหนี้จะคำนวณตามวันที่นี้     
  - วันที่วันนี้จะใช้วันที่ของระบบ  ใช้ตัวเลือกนี้ถ้ามีการตั้งค่าการประมวลผลให้เกิดขึ้นในชุดงานที่เกิดซ้ำ  ถ้าคุณใช้วันที่นี้ จะสามารถดำเนินงานชุดงานที่เกิดซ้ำเป็นงวดๆ และมีการใช้วันที่ของระบบในขณะนั้น     
  - วันที่ที่เลือกจะใช้วันที่คุณระบุ  ถ้าคุณเลือกตัวเลือกนี้ ให้ป้อนวันที่อายุหนี้  
2. เลือก **ตกลง**

## <a name="view-aged-customer-balances"></a>ดูยอดดุลลูกค้าตามอายุหนี้
1. ในบานหน้าต่างนำทาง ไปที่ **โมดูล > สินเชื่อและการเรียกเก็บเงิน > การเรียกเก็บเงิน > ยอดดุลตามอายุหนี้**
- ใช้หน้ารายการนี้เพื่อดูยอดดุลลูกค้าและจำนวนอายุหนี้โดยรอบระยะเวลาอายุหนี้  ข้อมูลนี้ถูกจัดเก็บในสแนปช็อตอายุหนี้ รอบระยะเวลาอายุหนี้จะขึ้นอยู่กับข้อกำหนดรอบระยะเวลาอายุหนี้ที่ใช้ ข้อกำหนดรอบระยะเวลาอายุหนี้ถูกนำมาจากกลุ่มลูกค้า ถ้าได้มีการระบุไว้สำหรับแบบสอบถามกลุ่ม ถ้ากลุ่มลูกค้าไม่มีข้อกำหนดรอบระยะเวลาอายุหนี้ ข้อกำหนดรอบระยะเวลาอายุหนี้เริ่มต้นที่ระบุไว้ในแบบฟอร์มพารามิเตอร์บัญชีลูกหนี้จะถูกใช้  
2. ขยายกล่องแสดงข้อมูลย่อ **ผู้ติดต่อ** ที่นี่คุณสามารถดูข้อมูลผู้ติดต่อได้:
- ผู้ติดต่อฝ่ายเรียกเก็บเงินของลูกค้า  
- พนักงานขายเริ่มต้นสำหรับลูกค้า  
3. ขยายกล่องแสดงข้อมูลย่อ **วงเงินสินเชื่อ**
- ใช้กล่องแสดงข้อมูลย่อ **ข้อมูลเครดิต** เพื่อดูข้อมูลยอดดุลปัจจุบันและวงเงินสินเชื่อสำหรับลูกค้า  

## <a name="view-customer-collections-details"></a>ดูรายละเอียดการเรียกเก็บเงินลูกค้า
1. ตรวจสอบให้แน่ใจว่าได้เลือกเรกคอร์ดที่ต้องการ
2. ขยาย **ที่อยู่** **ผู้ติดต่อ** **อายุหนี้** และ **วงเงินสินเชื่อ** เพื่อดูข้อมูลที่กำหนด
3. ในบานหน้าต่างการดำเนินการ เลือก **รวบรวม**
- อัพเดสแนปช็อตอายุหนี้สำหรับลูกค้าโดยใช้วันที่ปัจจุบันเป็นวันอายุหนี้ที่ใช้เปรียบเทียบกับวันธุรกรรม  ถ้าสแนปช็อตอายุหนี้ประกอบด้วยข้อมูลสำหรับหลายนิติบุคคล สแนปช็อตอายุหนี้ที่มีการอัพเดตจะประกอบด้วยข้อมูลสำหรับชุดของนิติบุคคลเดียวกัน  ยอดเงินจะเก็บอยู่ในสกุลเงินทางบัญชีของนิติบุคคลที่คุณล็อกออนเมื่อคุณอัพเดสแนปช็อตอายุหนี้  
- เลือกข้อกำหนดรอบระยะเวลาอายุหนี้  โดยค่าเริ่มต้น ข้อกำหนดรอบระยะเวลาอายุหนี้ที่เกี่ยวข้องกับสแนปช็อตอายุหนี้สำหรับลูกค้าจะถูกแสดงขึ้น  ข้อกำหนดรอบระยะเวลาอายุหนี้ควบคุมรอบระยะเวลาอายุหนี้และยอดเงินที่แสดงในกล่องแสดงข้อมูลย่อ **ยอดดุลตามอายุหนี้** และ **ข้อมูลสินเชื่อ**  
- เปิดเมนูที่มีรายการต่อไปนี้:    
  - บริษัท – แสดงยอดเงินในกล่องแสดงข้อมูลย่อ ยอดดุลตามอายุหนี้และข้อมูลเครดิต ในสกุลเงินทางบัญชีของนิติบุคคล  
  - ลูกค้า – แสดงยอดเงินแสดงในกล่องแสดงข้อมูลย่อ ยอดดุลตามอายุหนี้และข้อมูลเครดิต ในสกุลเงินของลูกค้า  
- เลือกนิติบุคคลอย่างน้อยหนึ่งรายในสแนปช็อตอายุหนี้ของลูกค้าที่จะดูข้อมูล นิติบุคคลที่แสดงในรายการได้ถูกเลือกไว้เมื่อมีการสร้างสแนปช็อตอายุหนี้  
- ดูใบแจ้งยอดของลูกค้าในรูปแบบ Microsoft Excel คุณสามารถเลือกวันเริ่มต้นสำหรับช่วงของธุรกรรมที่จะรวมไว้ในใบแจ้งยอด และเลือกว่าจะรวมธุรกรรมที่เปิดค้างไว้เท่านั้น หรือทั้งธุรกรรมที่เปิดค้างไว้และที่ชำระแล้ว  ถ้าสแนปช็อตอายุหนี้ประกอบด้วยข้อมูลสำหรับหลายนิติบุคคล ธุรกรรมจะถูกรวมไว้สำหรับนิติบุคคลทั้งหมด  
- เปิดฟอร์ม **เอกสาร** ซึ่งคุณสามารถสร้างหรือแก้ไขเอกสารหรือบันทึกย่อ  
4. ในบานหน้าต่างการดำเนินการ เลือก **สื่อสาร**  
- เปิด Outlook ซึ่งคุณสามารถส่งข้อความอีเมลไปยังผู้ติดต่อที่ระบุไว้ในฟิลด์ผู้ติดต่อ  ถ้าไม่มีการระบุผู้ติดต่อเรียกเก็บเงิน จะมีการใช้ที่อยู่หลักสำหรับลูกค้า  ถ้าไม่มีการระบุที่อยู่ผู้ติดต่อหลัก ข้อความอีเมลที่จะถูกส่งไปยังที่อยู่แรกที่แสดงรายการอยู่ในฟอร์ม **ผู้ติดต่อ** ธุรกรรมที่ถูกเลือกจะถูกรวมเป็นสิ่งที่แนบมา  สิ่งที่แนบมาอยู่ในรูปแบบ Excel และประกอบด้วยสามแผ่นงาน  สามารถระบุเท็มเพลตอีเมลสำหรับข้อความถึงผู้ติดต่อลูกค้าในฟอร์ม **พารามิเตอร์บัญชีลูกหนี้**  
- ปุ่มนี้จะไม่พร้อมใช้งานถ้าผู้ติดต่อที่ถูกเลือกในแบบฟอร์มนี้ไม่มีการตั้งค่าที่อยู่อีเมล  
- จัดเตรียมคำสั่ง และเปิด Outlook ที่ซึ่งคุณสามารถส่งข้อความอีเมลที่มีใบแจ้งยอดที่แนบไปยังที่อยู่ที่ระบุในฟิลด์ **ผู้ติดต่อ** ถ้าไม่มีการระบุผู้ติดต่อเรียกเก็บเงิน จะมีการใช้ที่อยู่หลักสำหรับลูกค้า  ถ้าไม่มีการระบุที่อยู่ผู้ติดต่อหลัก ข้อความอีเมลที่จะถูกส่งไปยังที่อยู่แรกที่แสดงรายการอยู่ในฟอร์ม **ผู้ติดต่อ**  
- ปุ่มนี้จะไม่พร้อมใช้งานถ้าผู้ติดต่อที่ถูกเลือกในแบบฟอร์มนี้ไม่มีการตั้งค่าที่อยู่อีเมล  
- เปิด Outlook ซึ่งคุณสามารถส่งข้อความอีเมลให้กับพนักงานที่มีการระบุให้เป็นพนักงานขายสำหรับกลุ่มการขายที่กำหนดให้กับลูกค้า  ถ้ามีการเลือกธุรกรรม ธุรกรรมเหล่านั้นจะถูกรวมเป็นสิ่งที่แนบ  สิ่งที่แนบมาจะอยู่ในรูปแบบ Excel และประกอบด้วยสองแผ่นงาน  เท็มเพลตอีเมลสำหรับข้อความให้กับพนักงานขายสามารถระบุได้ในฟอร์ม **พารามิเตอร์บัญชีลูกหนี้**  
- ปุ่มนี้จะไม่พร้อมใช้งานถ้าพนักงานขายที่ถูกแสดงอยู่ในแบบฟอร์มนี้ไม่มีการตั้งค่าที่อยู่อีเมล  
- ดูและดำเนินการกับธุรกรรมสำหรับลูกค้า ถ้าคุณกำลังใช้การชำระเงินส่วนกลาง ข้อมูลสำหรับนิติบุคคลทั้งหมดที่รวมอยู่ในสแนปช็อตอายุหนี้ของลูกค้าจะถูกรวมอยู่ คุณสามารถจำกัดข้อมูลนิติบุคคลโดยการเลือกปุ่ม **บริษัท** ในกลุ่ม **เลือก** ในบานหน้าต่างการดำเนินการ  
- เปลี่ยนสถานะการเรียกเก็บเงินสำหรับธุรกรรมที่เลือก     
  - ไม่มีข้อโต้แย้ง – ไม่มีการดำเนินการเรียกเก็บเงินสำหรับธุรกรรม     
  - มีข้อโต้แย้ง – ลูกค้ามีการแจ้งเตือนคุณว่ามีปัญหากับธุรกรรม     
  - สัญญาว่าจะจ่าย – ลูกค้าตกลงที่จะชำระยอดเงินธุรกรรม     
  - แก้ไขแล้ว – มีการแก้ไขปัญหาทั้งหมดกับธุรกรรมและไม่มีความจำเป็นที่ต้องดำเนินการเรียกเก็บเงินเพิ่มเติม  
- เปิดเมนูและเลือกหนึ่งในสินค้าต่อไปนี้ เพื่อระบุธุรกรรมที่จะแสดงในแบบฟอร์มนี้:    
  - เปิด – แสดงเฉพาะธุรกรรมที่ยังไม่ได้ชำระเท่านั้น    
  - เปิดและปิดแล้ว – แสดงธุรกรรมทั้งหมด ทั้งที่ชำระแล้วและยังไม่ได้ชำระ  
- ประมวลผลการชำระเงินที่เลือกเป็นการชำระที่มีเงินในบัญชีไม่เพียงพอ (NSF)     
  - ปุ่มนี้จะพร้อมใช้งานเฉพาะเมื่อมีการเลือกธุรกรรมที่เป็นการชำระเงิน (ยอดดุลเครดิตโดยไม่มีใบแจ้งหนี้) ที่ป้อนในสมุดรายวันการชำระเงิน บัญชีธนาคารถูกกำหนดให้กับธุรกรรม และการชำระเงินไม่ได้ถูกยกเลิกก่อนหน้านี้  
- ตัดจ่ายธุรกรรมที่เลือก  
- ทำเครื่องหมายธุรกรรมที่เลือกสำหรับการชำระบัญชีของแต่ละฝ่าย  
- เปิดฟอร์ม **เอกสารต้นฉบับ** ซึ่งคุณสามารถดูและพิมพ์เอกสารสำหรับธุรกรรมที่เลือกได้  
- เปิด **เมนู** ที่มีรายการต่อไปนี้:    
  - การเรียกเก็บเงิน – แสดงเฉพาะกิจกรรมที่สร้างไว้ในฟอร์มการเรียกเก็บเงิน    
  - ทั้งหมด – แสดงกิจกรรมทั้งหมดสำหรับลูกค้า โดยไม่คำนึงถึงสถานที่ที่มีการสร้างกิจกรรม  
- เปิด **เมนู** ที่มีรายการต่อไปนี้:    
  - เปิด – แสดงเฉพาะกิจกรรมที่ยังไม่ปิด    
  - เปิดและปิด – แสดงกิจกรรมทั้งหมดโดยไม่คำนึงถึงสถานะของกิจกรรม  
- เลือกกรณีการเรียกเก็บเงินที่กำหนดให้กับลูกค้าหรือปล่อยฟิลด์นี้ให้ว่างไว้  ถ้ามีการเลือกกรณี เฉพาะธุรกรรมและกิจกรรมที่เชื่อมโยงกับกรณีเท่านั้นที่จะถูกแสดงในแบบฟอร์มนี้  
5. เลือก **แสดงรายการ**
- เลือกบัญชีลูกค้าหรือยอมรับรายการเริ่มต้น  โดยค่าเริ่มต้น นี่คือบัญชีลูกค้าที่เลือกบนหน้ารายการหรือในแบบฟอร์มที่คุณเปิดแบบฟอร์มนี้  ถ้าคุณเปิดแบบฟอร์มจากหน้ารายการ ลูกค้าในรายการจะเป็นลูกค้าที่รวมอยู่ในกลุ่มใบเรียกเก็บเงินที่ใช้บนหน้ารายการ  

