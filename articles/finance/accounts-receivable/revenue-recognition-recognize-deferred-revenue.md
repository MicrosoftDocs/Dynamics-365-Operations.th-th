---
title: รับรู้รายได้ที่รอตัดบัญชี
description: หัวข้อนี้แสดงข้อมูลทั่วไปเกี่ยวกับวิธีรับรู้รายได้โดยใช้คุณลักษณะการรับรู้รายได้
author: kweekley
ms.date: 08/24/2018
ms.topic: index-page
ms.prod: ''
ms.technology: ''
ms.search.form: Customer
audience: Application User
ms.reviewer: kfend
ms.search.region: Global
ms.author: kweekley
ms.search.validFrom: 2018-08-30
ms.dyn365.ops.version: 8.0.4
ms.openlocfilehash: 42e9aa20eb6f4a1c14f83c5a18a4699489a932a3
ms.sourcegitcommit: 631d2cea52590af15f208e9af584446e85540fcf
ms.translationtype: HT
ms.contentlocale: th-TH
ms.lasthandoff: 05/07/2022
ms.locfileid: "8725945"
---
# <a name="recognize-deferred-revenue"></a>รับรู้รายได้ที่รอตัดบัญชี

[!include [banner](../includes/banner.md)]

> [!NOTE]
> คุณลักษณะการรับรู้รายได้ไม่สามารถเปิดผ่านทางการจัดการคุณลักษณะ ในตอนนี้ คุณต้องใช้คีย์การตั้งค่าคอนฟิกในการเปิด

หัวข้อนี้จะอธิบายถึงกระบวนการรับรู้รายได้ในกำหนดการรับรู้รายได้ หลังจากลงรายการบัญชีใบแจ้งหนี้สำหรับใบสั่งขายแล้ว จะมีการสร้างกำหนดการรับรู้รายได้สำหรับรายการใบสั่งขายแต่ละรายการที่มีกำหนดการรายได้ กำหนดการรายได้ในรายการจะใช้กำหนดว่ารายได้ในรายการควรมีการรอการตัดบัญชีหรือไม่

## <a name="view-revenue-recognition-schedule-details"></a>ดูรายละเอียดกำหนดการรับรู้รายได้

การเข้าถึงรายละเอียดของกำหนดการรับรู้รายได้มีอยู่สองวิธี

- คุณสามารถเปิดกำหนดการรับรู้รายได้โดยตรงจากใบสั่งขายที่ออกใบแจ้งหนี้แล้ว ในกรณีนี้ จะมีการกรองข้อมูลในกำหนดการรายได้เพื่อแสดงเฉพาะรายละเอียดสำหรับใบสั่งขายที่เลือกเท่านั้น วิธีการนี้เป็นประโยชน์เมื่อคุณกำลังตรวจสอบความถูกต้องของรายละเอียดกำหนดการสำหรับใบสั่งขาย
- คุณสามารถเปิดกำหนดการรับรู้รายได้จากหน้า **การรับรู้รายได้ \> งานประจำงวด** วิธีการนี้มักใช้เมื่อมีการรับรู้รายได้เมื่อสิ้นสุดรอบระยะเวลา เมื่อเปิดหน้าครั้งแรก จะไม่มีการแสดงข้อมูล ใช้ตัวกรองด้านบนกริดเพื่อกำหนดเงื่อนไขสำหรับรายละเอียดของกำหนดการที่ควรแสดง คุณสามารถกรองวันที่ในใบแจ้งหนี้ได้โดยการป้อนช่วงวันที่ ใบสั่งขาย ลูกค้า รหัสโครงการหรือ สถานะ

[![ภาพประกอบของหน้ากำหนดการรายได้](./media/revenue-recognition-schedule-page.png)](./media/revenue-recognition-schedule-page.png)

แท็บด่วน **มิติทางการเงิน** ที่อยู่ด้านล่างตารางจะแสดงมิติทางการเงินของรายการใบสั่งขาย มีการพิจารณามิติเหล่านี้ระหว่างการลงรายการบัญชีรายได้ที่รอการตัดบัญชี นอกจากนี้ ยังมีการพิจารณาเมื่อมีการรับรู้รายได้แล้วด้วย ค่ามิติที่ใช้จะขึ้นอยู่กับโครงสร้างทางบัญชีที่กำหนดให้กับบัญชีรายได้และบัญชีหลักของรายได้ที่รอการตัดบัญชี

## <a name="recognize-revenue"></a>รับรู้รายได้

คุณรับรู้รายได้โดยการเรียกใช้กระบวนการ **สร้างสมุดรายวัน** จากหน้า **รับรู้รายได้** คุณสามารถเปิดหน้านี้ได้จากใบสั่งขายหรือ **งานประจำงวด** หากมีการดำเนินกระบวนการจากใบสั่งขาย จะมีการรับรู้รายได้สำหรับใบสั่งขายที่เลือกเท่านั้น โดยทั่วไปแล้ว กระบวนการนี้ดำเนินการจาก **งานประจำงวด** แทน เพื่อที่จะรับรู้รายได้สำหรับใบแจ้งหนี้ของใบสั่งขายที่ลงรายการบัญชีแล้วทั้งหมด

หากต้องการกำหนดเงื่อนไขสำหรับการเลือกและการลงรายการบัญชีรายได้ ให้เลือก **สร้างสมุดรายวัน** เพื่อเปิดกล่องโต้ตอบ **สร้างสมุดรายวัน**

[![สร้างตัวเลือกพารามิเตอร์สมุดรายวัน](./media/revenue-recognition-create-journal.png)](./media/revenue-recognition-create-journal.png)

ในกล่องโต้ตอบ ให้ใช้ตัวเลือกในกลุ่มฟิลด์ **วันที่ประมวลผล** เพื่อกำหนดวันที่ลงรายการบัญชีที่จะใช้เมื่อมีการรับรู้รายได้ หากคุณเลือก **วันที่ที่เลือก** คุณสามารถป้อนวันที่ที่ลงรายการบัญชีในฟิลด์ **วันที่ธุรกรรม** หากคุณเลือก **วันที่ของกำหนดการรายได้** จะไม่มีการใช้วันที่ของธุรกรรม ค่าของฟิลด์ **วันที่รับรู้** ในแต่ละรายการของกำหนดการจะถูกใช้เป็นวันที่ลงรายการบัญชี

จากนั้น ในฟิลด์ **ณ วันที่** ให้ป้อน "ณ" วันที่สำหรับการรับรู้รายได้ รายการใดๆ ของกำหนดการที่มีวันที่รับรู้อยู่ในวันที่หรือก่อน "ณ" วันที่จะมีการรับรู้ หากไม่มีการระงับไว้

หลังจากที่คุณกำหนดวันที่เสร็จสิ้น เลือก **ตกลง** ในกล่องโต้ตอบเพื่อสร้างสมุดรายวัน คุณจะได้รับข้อความแสดงข้อมูลซึ่งจะแสดงจำนวนของธุรกรรมที่สร้างขึ้นและสมุดรายวันที่มีการสร้าง สมุดรายวันจะไม่มีการลงรายการบัญชีโดยอัตโนมัติ ดังนั้น ผู้จัดการฝ่ายการรับรู้รายได้จะมีเวลาตรวจสอบว่ามีการรับรู้รายการของกำหนดการใด

หลังจากดำเนินกระบวนการ รายการในกำหนดการที่โอนย้ายไปยังสมุดรายวันจะถูกทำเครื่องหมายเป็น **ประมวลผลแล้ว** แฟล็ก **ประมวลผลแล้ว** แสดงว่ามีการโอนย้ายรายการไปยังสมุดรายวันแล้ว แต่รายการสามารถลงรายการบัญชีหรือไม่ลงรายการบัญชีก็ได้ หลังจากมีการลงรายการบัญชีสมุดรายวันการรับรู้รายได้ แฟล็ก **ประมวลผลแล้ว** ยังคงอยู่ หากสมุดรายวันการรับรู้รายได้ถูกลบ หรือหากรายการถูกลบ แฟล็ก **ประมวลผลแล้ว** จะถูกลบออก ในลักษณะดังกล่าว รายการจะสามารถมีการรับรู้ได้เมื่อมีการดำเนินกระบวนการ **สร้างสมุดรายวัน** อีกครั้ง

[![หน้ากำหนดการรับรู้รายได้](./media/revenue-recognition-rev-recog-schedule-02.png)](./media/revenue-recognition-rev-recog-schedule-02.png)

ในหน้า **สมุดรายวันการรับรู้รายได้** (**การรับรู้รายได้ \> รายการสมุดรายวัน \> สมุดรายวันการรับรู้รายได้**) ให้เปิด **รายการ** เพื่อดูรายละเอียดของรายการที่มีการรับรู้ จะมีการสร้างธุรกรรมแยกต่างหากสำหรับแต่ละรายการของกำหนดการที่มีการรับรู้เสมอ ถึงแม้ว่าจะมีการลงรายการบัญชีรายการทั้งหมดในวันที่เดียวกันโดยใช้บัญชีแยกประเภทเดียวกัน

[![หน้าใบสำคัญสมุดรายวัน](./media/revenue-recognition-journal-voucher.png)](./media/revenue-recognition-journal-voucher.png)

คอลัมน์ **บัญชี** แสดงบัญชีแยกประเภทรายได้ที่รอการตัดบัญชี บัญชีแยกประเภทนี้ไม่สามารถแก้ไขได้ ข้อจำกัดนี้จะช่วยให้มั่นใจว่าบัญชีแยกประเภทรายได้ที่รอการตัดบัญชีที่ถูกต้องได้รับการปลด บัญชีแยกประเภทนี้ไม่ได้รับการตรวจสอบความถูกต้องกับโครงสร้างทางบัญชี เนื่องจากอาจมีการเปลี่ยนแปลงเมื่อมีการลงรายการบัญชีไปยังบัญชีแยกประเภทรายได้ที่อ้างอิงในครั้งล่าสุด

คอลัมน์ **บัญชีตรงข้าม** แสดงบัญชีแยกประเภทรายได้ ตามค่าเริ่มต้น บัญชีแยกประเภทรายได้จะนำมาจากโพรไฟล์การลงรายการบัญชีสินค้าคงคลัง และมิติทางการเงินจะถูกนำมาจากรายการใบสั่งขาย มีการตรวจสอบความถูกต้องของบัญชีแยกประเภทนี้เทียบกับโครงสร้างทางบัญชีปัจจุบัน อย่างไรก็ตาม คุณสามารถแก้ไขได้ถ้าโครงสร้างทางบัญชีมีการเปลี่ยนแปลงและต้องใช้มิติทางการเงินเพิ่มเติม

ยอดเงินเริ่มต้นจะมาจากรายการที่สอดคล้องกันของกำหนดการ และไม่สามารถเปลี่ยนแปลงได้

ตามค่าเริ่มต้น หากใบสั่งขายเป็นใบสั่งขายแบบหลายสกุลเงิน จะมีการตั้งค่าอัตราแลกเปลี่ยนเป็นอัตราแลกเปลี่ยนจากใบแจ้งหนี้ ลักษณะการทำงานเช่นนี้ช่วยให้มั่นใจว่าจะมีการปลดสกุลเงินทางบัญชีและยอดเงินในสกุลเงินการรายงานอย่างครบถ้วน เนื่องจากการปัดเศษ อัตราแลกเปลี่ยนสำหรับบรายการสุดท้ายของกำหนดการอาจแตกต่างเล็กน้อยจากอัตราในใบแจ้งหนี้

หลังจากลงรายการบัญชีสมุดรายวันการรับรู้รายได้แล้ว ใบสำคัญจะถูกป้อนลงในกำหนดการ หากมีใบสำคัญมากกว่าหนึ่งใบสำหรับรายการเดียวกันของกำหนดการ เครื่องหมายดอกจัน (\*) จะปรากฏขึ้นที่รายการ หากต้องการดูใบสำคัญที่ลงรายการบัญชีสำหรับรายการนั้น ให้เลือก **ธุรกรรมใบสำคัญ**

## <a name="modify-the-revenue-recognition-schedule-details"></a>แก้ไขละเอียดกำหนดการรับรู้รายได้

ข้อมูลส่วนใหญ่ในรายละเอียดกำหนดการรายได้จะไม่สามารถแก้ไขได้ ไม่สามารถเพิ่มรายการใหม่ลงในกำหนดการและไม่สามารถลบรายการที่มีอยู่ได้ รายละเอียดของกำหนดการรายได้สำหรับรายการใบสั่งขายแต่ละรายการต้องได้รับการรักษาไว้ เพื่อช่วยรับประกันว่าองค์กรจะรับรู้ยอดเงินเดียวกันกับที่มีการรอตัดบัญชีเมื่อเวลาผ่านไป

### <a name="edit-schedule-lines"></a>แก้ไขรายการกำหนดการ

การแก้ไขบางรายการได้รับอนุญาตสำหรับรายการของกำหนดการ สามารถเปลี่ยนฟิลด์ต่อไปนี้ได้ในรายการ:

- **ระงับ** – แฟล็กนี้สามารถตั้งค่าหรือล้างข้อมูลก่อนที่จะมีการประมวลผลรายการ เมื่อต้องการล้างข้อมูลแฟล็ก ให้เลือกแถว แล้วเลือก **ลบการระงับ** จะไม่สามารถรับรู้รายได้สำหรับรายการที่ถูกระงับ สามารถระงับรายการได้โดยอัตโนมัติถ้ามีการตั้งค่ากำหนดการรายได้สำหรับการระงับโดยอัตโนมัติ

    [![กำหนดการรายได้ - แก้ไขรายการกำหนดการ](./media/revenue-recognition-rev-revenue-schedules.png)](./media/revenue-recognition-rev-revenue-schedules.png)

- **วันที่รับรู้** – สามารถเปลี่ยนวันที่รับรู้ก่อนที่จะมีการประมวลผลรายการได้ เมื่อมีการดำเนินกระบวนการที่สร้างสมุดรายวันสำหรับการรับรู้รายได้ วันที่จะถูกป้อนลงในฟิลด์ **รับรู้รายได้ ณ วันที่** วันที่ดังกล่าวจะถูกเปรียบเทียบกับฟิลด์ **วันที่รับรู้** เพื่อระบุว่าควรมีการรับรู้รายการใด
- **ยอดเงินที่จะนำออกใช้** – ยอดเงินที่จะนำออกใช้สามารถเปลี่ยนแปลงได้ก่อนที่จะประมวลผลรายการ คุณสามารถลดยอดเงินของรายได้ที่มีการรับรู้ แต่คุณไม่สามารถเพิ่มยอดเงินได้ ฟิลด์นี้จะช่วยให้องค์กรสามารถรับรู้ส่วนหนึ่งของรายได้ในวันที่รับรู้ ถ้ามีการเปลี่ยนแปลงยอดเงิน ยอดเงินในฟิลด์ **ยอดเงินคงเหลือ** จะแสดงว่ายังต้องมีการรับรู้รายได้เป็นจำนวนเท่าใด
- **ปริมาณที่จะนำออกใช้** – หากมีการตั้งค่ากำหนดการรายได้สำหรับการเกิดขึ้นครั้งเดียวหรือเดือนเดียว ฟิลด์ **ปริมาณที่จะนำออกใช้** จะแสดงปริมาณสำหรับรายการใบสั่งขาย นอกจากนี้ คุณยังสามารถแก้ไขฟิลด์นี้และระบุวิธีอื่นในการรับรู้ส่วนหนึ่งของรายได้ ตัวอย่างเช่น หากปริมาณในรายการคือ 5 คุณสามารถแทนที่ปริมาณเพื่อให้มีปริมาณน้อยกว่า 5 ยอดเงินในฟิลด์ **ยอดเงินที่จะนำออกใช้** จะมีการอัปเดตตามสัดส่วน

### <a name="update-contract-terms"></a>อัปเดตระยะเวลาของสัญญา

รายละเอียดกำหนดการรายได้จะถูกสร้างตามกำหนดการรายได้ที่กำหนดให้กับรายการใบสั่งขาย เมื่อลงรายการบัญชีใบแจ้งหนี้ หากกำหนดการรายได้ในรายการใบสั่งขายไม่ถูกต้อง จะไม่สามารถเปลี่ยนแปลงใบสั่งขายหลังจากออกใบแจ้งหนี้ใบสั่งขายได้ คุณต้องใช้ปุ่ม **อัปเดตระยะเวลาของสัญญา** เพื่อเปลี่ยนแปลงกำหนดการรายได้ กำหนดการรายได้สามารถเปลี่ยนแปลงได้ก่อนหรือหลังจากที่มีการรับรู้รายได้

หากต้องการเปลี่ยนแปลงกำหนดการ ให้เลือกรายการกำหนดสำหรับสินค้าที่คุณกำลังจะเปลี่ยนแปลง ในภาพประกอบต่อไปนี้ รายการสำหรับสินค้า S0008 ที่มีการลงรายการบัญชีโดยใช้การเลือกกำหนดการรายได้ 12 เดือน เมื่อคุณเลือก **อัปเดตระยะเวลาของสัญญา** กล่องโต้ตอบจะแสดงวันที่เริ่มต้นและวันที่สิ้นสุดของสัญญาและกำหนดการรายได้

[![วันที่เริ่มต้นและวันที่สิ้นสุดของสัญญา](./media/revenue-recognition-rev-revenue-schedule-update-cntrct-dates-schedule.png)](./media/revenue-recognition-rev-revenue-schedule-update-cntrct-dates-schedule.png)

เปลี่ยนวันที่เริ่มต้นและวันที่สิ้นสุดของสัญญาเพื่อให้แสดงให้เห็นถึงช่วงวันที่ที่ถูกต้อง เมื่อคุณเปลี่ยนช่วงวันที่ ค่าในฟิลด์ **จำนวนครั้งที่เกิดขึ้น** ต้องตรงกับกำหนดการรายได้ที่กำหนดไว้ในระบบ ในตัวอย่างนี้ เนื่องจากสัญญาถูกเปลี่ยนเป็นสัญญา 24 เดือน ต้องมีการตั้งค่ากำหนดการรายได้ 24 เดือน เนื่องจากมีกำหนดการรายได้ 24 เดือน จึงมีการป้อนไว้ตามค่าเริ่มต้น และสามารถเปลี่ยนแปลงสัญญาได้ หากกำหนดการรายได้ที่มีจำนวนครั้งที่เกิดขึ้นที่ตรงกันของเหตุการณ์ไม่มีอยู่ จะไม่สามารถเปลี่ยนแปลงสัญญาได้ หลังจากที่คุณอัปเดตระยะเวลาของสัญญาและกำหนดการรายได้ตามที่คุณต้องการ ให้เลือก **ตกลง** ในกล่องโต้ตอบเพื่อบันทึกการเปลี่ยนแปลงของคุณ

[![ช่วงวันที่ของสัญญาที่อัปเดตแล้ว](./media/revenue-recognition-rev-revenue-schedule-update-cntrct-dates-schedule-02.png)](./media/revenue-recognition-rev-revenue-schedule-update-cntrct-dates-schedule-02.png)

การเปลี่ยนแปลงของสัญญามีผลกระทบต่อไปนี้ในรายละเอียดของกำหนดการรายได้:

- หากไม่มีการรับรู้รายได้สำหรับผลิตภัณฑ์ รายละเอียดของกำหนดการก่อนหน้านี้ทั้งหมดจะถูกลบออกและแทนที่ด้วยรายละเอียดกำหนดการรายได้ใหม่ ตัวอย่างเช่น แต่เดิมสินค้า S0008 มีอยู่ 12 รายการในรายละเอียดของกำหนดการ จำนวน 12 รายการเหล่านั้นจะถูกลบออกและแทนที่ด้วย 24 รายการ ตามกำหนดการรายได้ใหม่
- หากมีการรับรู้รายได้สำหรับผลิตภัณฑ์แล้ว รายได้บางส่วนอาจได้รับการรับรู้อย่างไม่ถูกต้อง เนื่องจากการรับรู้อิงอยู่กับกำหนดการรายได้ที่ไม่ถูกต้อง รายการเหล่านั้นต้องมีการกลับรายการและรับรู้อีกครั้งตามกำหนดการใหม่ ในสถานการณ์นี้ รายการของกำหนดการรายได้ใหม่จะถูกสร้างให้มียอดเงินค่าลบในวันที่รับรู้ของเดิม รายการใหม่จะถูกสร้างขึ้นเพื่อรับรู้ยอดเงินตามกำหนดการรายได้ใหม่ ตัวอย่างเช่น เมื่อวันที่ 8 สิงหาคม 2019 คุณรับรู้รายได้จำนวน $10.53 เมื่อวันที่ 8 กันยายน 2019 คุณรับรู้รายได้จำนวน $13.16 ดังนั้น รายการใหม่สองรายการถูกสร้างในวันที่เดียวกัน รายการหนึ่งมีจำนวน -$10.53 และอีกรายการจำนวน -$13.16 หลังจากสร้างรายการใหม่ยี่สิบสี่รายการแล้ว และรายได้ที่รอการตัดบัญชีรวมจำนวน $160.61 จะถูกปันส่วนให้กับรายการต่างๆ คุณสามารถลงรายการบัญชีรายการที่กลับรายการโดยการดำเนินกระบวนการ **สร้างสมุดรายวัน**

[![กำหนดการรับรู้รายได้](./media/revenue-recognition-rev-recog-schedule-03.png)](./media/revenue-recognition-rev-recog-schedule-03.png)


[!INCLUDE[footer-include](../../includes/footer-banner.md)]
