---
title: การตั้งค่าการรับรู้รายได้
description: หัวข้อนี้จะอธิบายถึงตัวเลือกการตั้งค่าสำหรับการรับรู้รายได้ และผลกระทบของตัวเลือกต่างๆ
author: kweekley
manager: aolson
ms.date: 08/24/2018
ms.topic: index-page
ms.prod: ''
ms.service: dynamics-ax-applications
ms.technology: ''
ms.search.form: Customer
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: kweekley
ms.search.validFrom: 2018-08-30
ms.dyn365.ops.version: 8.0.4
ms.openlocfilehash: 73acfc92777b8fe07b89bea782e13213d38000cd
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: th-TH
ms.lasthandoff: 10/13/2020
ms.locfileid: "4460023"
---
# <a name="revenue-recognition-setup"></a>การตั้งค่าการรับรู้รายได้
[!include [banner](../includes/banner.md)]

มีการเพิ่มโมดูล **การรับรู้รายได้** ใหม่ ซึ่งมีรายการเมนูสำหรับการตั้งค่าทั้งหมดที่จำเป็นต้องใช้ หัวข้อนี้จะอธิบายถึงตัวเลือกการตั้งค่าและผลกระทบของตัวเลือกต่างๆ

> [!NOTE]
> คุณลักษณะการรับรู้รายได้ไม่สามารถเปิดผ่านทางการจัดการคุณลักษณะ ในตอนนี้ คุณต้องใช้คีย์การตั้งค่าคอนฟิกในการเปิด

โมดูล **การรับรู้รายได้** มีตัวเลือกการตั้งค่าต่อไปนี้:

- สมุดรายวันการรับรู้รายได้
- พารามิเตอร์สำหรับการรับรู้รายได้
- กำหนดการรายได้ 
- การตั้งค่าสินค้าคงคลัง

    - กลุ่มสินค้าและผลิตภัณฑ์ที่นำออกใช้
    - การกำหนดกำหนดการรายได้
    - การกำหนดราคาสำหรับรายได้

        - โพรไฟล์การลงรายการบัญชี
        - การขายรวม

    - ส่วนประกอบของการขายรวม
    - สินค้าที่มีการขายรวม

- การตั้งค่าโครงการ

## <a name="revenue-recognition-journals"></a>สมุดรายวันการรับรู้รายได้

มีการนำชนิดของสมุดรายวันใหม่มาใช้สำหรับการรับรู้รายได้ จำเป็นต้องใช้สมุดรายวันและมีการใช้ในสองสถานการณ์

สถานการณ์แรกเกิดขึ้นหลังจากเป็นไปตามข้อผูกมัดตามสัญญาทั้งหมดแล้ว เมื่อมีการรับรู้รายได้ที่รอการตัดบัญชีโดยการสร้างสมุดรายวันการรับรู้รายได้ที่ยึดตามรายละเอียดของกำหนดการรายได้ สมุดรายวันมีรายการบัญชีที่ย้ายยอดดุลจากบัญชีแยกประเภทรายได้ที่รอการตัดบัญชีไปยังบัญชีแยกประเภทรายได้

สถานการณ์ที่สองเกิดขึ้นเมื่อมีการสร้างสมุดรายวันหลังจากการปันส่วนใหม่เกิดขึ้น การปันส่วนใหม่เกิดขึ้นเมื่อมีการเพิ่มรายการใบสั่งขายไปยังใบสั่งขายที่ออกใบแจ้งหนี้แล้วก่อนหน้า หรือเมื่อสร้างใบสั่งขายใหม่ที่มีรายการที่เป็นส่วนหนึ่งของสัญญาเดิม หากมีการลงรายการบัญชีใบแจ้งหนี้ก่อนที่จะมีการเพิ่มรายการใบสั่งขายใหม่ จะต้องมีการสร้างรายการบัญชีที่มีการแก้ไขสำหรับใบแจ้งหนี้ของลูกค้าที่ลงรายการบัญชี

สมุดรายวันมีการตั้งค่าในหน้า **ชื่อสมุดรายวัน** (**การรับรู้รายได้ \> การตั้งค่า \> ชื่อสมุดรายวัน**) ต้องตั้งค่าชนิดสมุดรายวันเป็น **การรับรู้รายได้** สมุดรายวันการรับรู้รายได้ช่วยให้คุณสามารถเลือกชั้นของการลงรายการบัญชีที่จะลงรายการบัญชีได้

## <a name="parameters-for-revenue-recognition"></a>พารามิเตอร์สำหรับการรับรู้รายได้

การตั้งค่าการรับรู้รายได้มีการตั้งค่าคอนฟิกบนแท็บ **การรับรู้รายได้** ของหน้า **พารามิเตอร์บัญชีแยกประเภททั่วไป** (**การรับรู้รายได้ \> การตั้งค่า \> พารามิเตอร์บัญชีแยกประเภททั่วไป**) การตั้งค่ามีดังต่อไปนี้:

- **ชื่อสมุดรายวันการรับรู้รายได้** – เลือกสมุดรายวันที่สร้างสำหรับการรับรู้รายได้ ต้องระบุสมุดรายวันเมื่อมีการรับรู้รายได้จากกำหนดการรายได้ หรือเมื่อคุณทำการปันส่วนใหม่สำหรับใบสั่งขายที่ออกใบแจ้งหนี้แล้ว
- **เปิดใช้งานวิธีการปันส่วนส่วนลด** – ตั้งค่าตัวเลือกนี้เป็น **ใช่** เพื่อกำหนดราคาสำหรับรายได้โดยใช้การปันส่วนของมูลค่าตลาดที่เป็นธรรมซึ่งกำหนดในราคาสำหรับรายได้สำหรับผลิตภัณฑ์ที่นำออกใช้แต่ละรายการ การปันส่วนนี้รวมถึงการปันส่วนส่วนลดต่อรายการสินค้าใดๆ ของสินค้า หากมีการตั้งค่าตัวเลือกนี้เป็น **ไม่** ระบบจะใช้ราคากลางที่กำหนดไว้ในราคาสำหรับรายได้สำหรับผลิตภัณฑ์ที่นำออกใช้แต่ละรายการ หากมีการตั้งค่าตัวเลือกนี้เป็น **ไม่** แต่ไม่มีการตั้งค่าราคากลางสำหรับผลิตภัณฑ์ที่นำออกใช้ การปันส่วนของราคาสำหรับรายได้จะไม่เกิดขึ้น
- **รวมส่วนลดในส่วนหัว** – ตั้งค่าตัวเลือกนี้เป็น **ใช่** เพื่อกำหนดราคาสำหรับรายได้โดยการปันส่วนส่วนลดในส่วนหัวของผลิตภัณฑ์ หากมีการตั้งค่าตัวเลือกนี้เป็น **ไม่** จะไม่มีส่วนลดในส่วนหัวรวมอยู่ในการปันส่วนราคาสำหรับรายได้
- **ปิดใช้งานระยะเวลาของสัญญา** – ตั้งค่าตัวเลือกนี้เป็น **ใช่** หากผลิตภัณฑ์ที่มีชนิดรายได้เป็น **การสนับสนุนหลังทำสัญญา** สามารถนำออกใช้ได้ ถึงแม้ว่าจะไม่ได้กำหนดวันที่เริ่มต้นและวันที่สิ้นสุดของสัญญาไว้ โดยทั่วไปแล้ว จะต้องใช้วันที่เริ่มต้นและวันที่สิ้นสุดของสัญญาสำหรับสินค้าที่มีชนิดรายได้เป็น **การสนับสนุนหลังทำสัญญา** เมื่อมีการกำหนดวันที่เริ่มต้นและสิ้นสุดของสัญญาไว้ จะมีการคำนวณรายละเอียดของกำหนดการรายได้ในการลงรายการบัญชีโดยใช้จำนวนครั้งและวันที่ในใบแจ้งหนี้
- **ลงรายการบัญชีการแก้ไขใบแจ้งหนี้ที่บัญชีลูกหนี้เมื่อปันส่วน** – เมื่อคุณปันส่วนใหม่สำหรับใบแจ้งหนี้ที่มีการลงรายการบัญชีแล้ว รายการบัญชีสำหรับใบแจ้งหนี้ที่ลงรายการบัญชีแล้วต้องได้รับการแก้ไข ใช้ตัวเลือกนี้เพื่อระบุวิธีการแก้ไข

    - ตั้งค่าตัวเลือกนี้เป็น **ไม่** เพื่อจำกัดการลงรายการบัญชีของธุรกรรมที่มีการแก้ไขในบัญชีแยกประเภททั่วไป เมื่อมีการตั้งค่าตัวเลือกนี้เป็น **ไม่** จะไม่มีการสร้างเอกสารเพิ่มเติมในบัญชีลูกหนี้สำหรับการแก้ไขการลงบัญชีภายใน เมื่อมีการชำระเงินสำหรับใบแจ้งหนี้ กระบวนการชำระเงินจะใช้รายการบัญชีเก่าเพื่อลงรายการบัญชีส่วนลดเงินสดหรือกำไรหรือขาดทุนที่รับรู้
    - ตั้งค่าตัวเลือกนี้เป็น **ใช่** เพื่อสร้างเอกสารย้อนกลับและใบแจ้งหนี้ใหม่สำหรับธุรกรรมที่มีการแก้ไขในบัญชีลูกหนี้โดยอัตโนมัติ เนื่องจากการแก้ไขนี้เป็นการแก้ไขการลงบัญชีภายใน เอกสารใหม่จะไม่ถูกส่งหรือแจ้งกับลูกค้า เอกสารที่มีการกลับรายการจะถูกจัดการตามใบแจ้งหนี้เดิม และใบแจ้งหนี้ใหม่ที่มีการแก้ไขจะมีการชำระเงินโดยลูกค้า โปรดทราบว่าเอกสารทั้งสามรายการจะแสดงอยู่ในรายงาน เช่น ใบแจ้งยอดของลูกค้า

[![ข้อมูลการตั้งค่า](./media/revenue-recognition-setup-info.png)](./media/revenue-recognition-setup-info.png)

## <a name="revenue-schedules"></a>กำหนดการรายได้

ต้องสร้างกำหนดการรายได้สำหรับการเกิดขึ้นแต่ละรายการที่สามารถรอการตัดบัญชีรายได้ ตัวอย่างเช่น หากองค์กรของคุณเสนอบริการสนับสนุนในช่วงเวลา 6 เดือน 12 เดือน 18 เดือน และ 24 เดือน คุณต้องสร้างกำหนดการรายได้สำหรับแต่ละรอบระยะเวลา การตั้งค่ากำหนดการรายได้จะกำหนดวิธีการปันส่วนราคาสำหรับรายได้เป็นจำนวนรอบระยะเวลาที่คุณเลือก นอกจากนี้ ยังมีการกำหนดวันที่ค่าเริ่มต้นที่ป้อนไว้สำหรับกำหนดการรายได้ที่สร้างขึ้นเมื่อลงรายการบัญชีใบแจ้งหนี้ด้วย

หากคุณรับรู้รายได้ตามเหตุการณ์สำคัญ เราขอแนะนำให้คุณสร้างกำหนดการรับรู้รายได้สำหรับจำนวนของเหตุการณ์สำคัญ โดยไม่คำนึงถึงวันที่รับรู้ หลังจากที่คุณสร้างกำหนดการแล้ว คุณสามารถแก้ไขกำหนดการเหล่านั้นเพื่อให้แสดงถึงวันที่สำคัญที่คาดไว้ได้ คุณสามารถระงับเรกคอร์ดเหล่านี้จนกว่าคุณจะได้รับการแจ้งเตือนว่าเป็นไปตามเหตุการณ์สำคัญและมีการรับรู้รายได้

มีการสร้างกำหนดการรายได้ในหน้า **กำหนดการรายได้** (**การรับรู้รายได้ \> การตั้งค่า \> กำหนดการรายได้**)

[![กำหนดการรายได้](./media/revenue-recognition-revenue-schedules.png)](./media/revenue-recognition-revenue-schedules.png)

ป้อนค่าที่เป็นคำอธิบายในฟิลด์ **กำหนดการรายได้** และ **คำอธิบาย** การตั้งค่าเพิ่มเติมต่อไปนี้จะใช้ในการสร้างกำหนดการรายได้เมื่อลงรายการบัญชีใบแจ้งหนี้

- **การเกิดขึ้น** – ป้อนจำนวนเดือนหรือการเกิดขึ้นของการรอตัดบัญชีรายได้
- **การระงับอัตโนมัติ** – เลือกกล่องกาเครื่องหมายนี้หากรายการทั้งหมดของกำหนดการรายได้ควรถูกระงับโดยอัตโนมัติเมื่อลงรายการบัญชีใบแจ้งหนี้แล้ว คุณต้องยกเลิกการระงับจากแต่ละรายการของกำหนดการด้วยตนเองก่อนที่จะมีการรับรู้รายได้ที่รอการตัดบัญชีของรายการ
- **ระยะเวลาของสัญญาอัตโนมัติ** – เลือกกล่องกาเครื่องหมายนี้หากควรมีการตั้งค่าวันที่เริ่มต้นและวันที่สิ้นสุดของสัญญาโดยอัตโนมัติ วันที่เหล่านี้จะถูกตั้งค่าโดยอัตโนมัติสำหรับผลิตภัณฑ์ที่นำออกใช้ที่มีชนิดรายได้เป็น **การสนับสนุนหลังทำสัญญา** วันที่เริ่มต้นของสัญญาจะถูกตั้งเป็นวันที่จัดส่งที่ร้องขอของรายการใบสั่งขายโดยอัตโนมัติ และวันที่สิ้นสุดของสัญญาจะถูกตั้งเป็นวันที่เริ่มต้นโดยอัตโนมัติบวกด้วยจำนวนเดือนหรือการเกิดขึ้นที่กำหนดไว้ในการตั้งค่ากำหนดการรายได้ ตัวอย่างเช่น ผลิตภัณฑ์ในรายการใบสั่งขายใช้สำหรับการรับประกันหนึ่งปี กำหนดการรายได้เริ่มต้นคือ **12M** (12 เดือน) และมีการเลือกกล่องกาเครื่องหมาย **ระยะเวลาของสัญญาอัตโนมัติ** สำหรับกำหนดการรายได้นี้ หากรายการใบสั่งขายมีวันที่จัดส่งที่ร้องขอเป็นวันที่ 16 ธันวาคม 2019 วันที่เริ่มต้นของสัญญาค่าเริ่มต้นคือ 16 ธันวาคม 2019 และวันที่สิ้นสุดสัญญาค่าเริ่มต้นคือ 15 ธันวาคม 2020
- **เกณฑ์การรับรู้** – เกณฑ์การรับรู้จะกำหนดว่ามีการปันส่วนราคาสำหรับรายได้อย่างไรสำหรับการเกิดขึ้นต่างๆ

    - **รายเดือนตามวันที่** – ยอดเงินจะถูกปันส่วนตามจำนวนวันจริงในแต่ละเดือน
    - **รายเดือน** – ยอดเงินจะมีการปันส่วนเท่าๆ กันสำหรับจำนวนเดือนที่กำหนดไว้ในการเกิดขึ้น
    - **การเกิดขึ้น** – ยอดเงินจะถูกปันส่วนเท่าๆ กันสำหรับการเกิดขึ้น แต่อาจรวมรอบระยะเวลาพิเศษหากคุณเลือก **วันที่เริ่มต้นจริง** เป็นแบบแผนการรับรู้

- **แบบแผนการรับรู้** – แบบแผนการรับรู้จะกำหนดวันที่เริ่มต้นที่ตั้งค่าไว้ในกำหนดการรายได้สำหรับใบแจ้งหนี้

    - **วันที่เริ่มต้นจริง** – สร้างกำหนดการโดยใช้วันที่เริ่มต้นของสัญญา (สำหรับสินค้าที่มีการสนับสนุนหลังทำสัญญา \[PCS\]) หรือวันที่ในใบแจ้งหนี้ (สำหรับสินค้าที่สำคัญและไม่สำคัญ)
    - **วันที่ 1 ของเดือน** – วันที่ในรายการกำหนดการแรกคือ วันที่เริ่มต้นของสัญญา (หรือวันที่ในใบแจ้งหนี้) อย่างไรก็ตาม จะมีการสร้างรายการของกำหนดการที่ตามมาทั้งหมดสำหรับวันแรกของเดือน
    - **การแบ่งกลางเดือน** – วันที่ในรายการของกำหนดการแรกจะขึ้นอยู่กับวันที่ในใบแจ้งหนี้ หากมีการลงรายการบัญชีใบแจ้งหนี้ในครั้งแรกจนถึงวันที่สิบห้าของเดือน จะมีการสร้างกำหนดการรายได้โดยใช้วันแรกของเดือน หากมีการลงรายการบัญชีใบแจ้งหนี้ในวันที่สิบหกหรือหลังจากนั้น จะมีการสร้างกำหนดการรายได้โดยใช้วันแรกของเดือนถัดไป
    - **วันที่ 1 ของเดือนถัดไป** – วันที่ในกำหนดการเป็นวันแรกของเดือนถัดไป

เลือกปุ่ม **รายละเอียดของกำหนดการรายได้** เพื่อดูรอบระยะเวลาทั่วไปและเปอร์เซ็นต์ที่มีการรับรู้ในแต่ละรอบระยะเวลา ตามค่าเริ่มต้นจะมีการแบ่งค่า **เปอร์เซ็นต์การรับรู้** อย่างเท่าๆ กันระหว่างจำนวนรอบระยะเวลา หากเกณฑ์การรับรู้ถูกตั้งค่าเป็น **รายเดือน** หรือ **การเกิดขึ้น** คุณสามารถเปลี่ยนเปอร์เซ็นต์การรับรู้ได้ เมื่อคุณเปลี่ยนเปอร์เซ็นต์การรับรู้ ข้อความแจ้งเตือนจะแจ้งให้คุณทราบว่ายอดรวมไม่เท่ากับ 100 เปอร์เซ็นต์ หากคุณได้รับข้อความนี้ คุณสามารถแก้ไขรายการต่อไปได้ อย่างไรก็ตาม เปอร์เซ็นต์ผลรวมต้องเท่ากับ 100 ก่อนที่คุณจะปิดหน้า

[![รายละเอียดกำหนดการรายได้](./media/revenue-recognition-revenue-schedule-details.png)](./media/revenue-recognition-revenue-schedule-details.png)

## <a name="inventory-setup"></a>การตั้งค่าสินค้าคงคลัง

คุณสามารถรับรู้รายได้สำหรับผลิตภัณฑ์ที่นำออกใช้ในใบสั่งขาย แต่ไม่มีประเภทการขายในใบสั่งขายหรือใบแจ้งหนี้ข้อความอิสระหากไม่มีสินค้ารวมอยู่ในเอกสาร การเลือกที่คุณทำไว้เมื่อคุณตั้งค่าผลิตภัณฑ์ที่นำออกใช้จะกำหนดว่าจะมีการรับรู้รายได้ของสินค้าอย่างไร ตัวอย่างเช่น การเลือกจะกำหนดว่ามีการปันส่วนราคาสำหรับรายได้หรือไม่ และจะมีการรอตัดบัญชีรายได้โดยใช้กำหนดการรายได้หรือไม่

การตั้งค่าสามารถเริ่มต้นบนแท็บด่วน **การรับรู้รายได้** ของหน้า **กลุ่มสินค้า** (**การรับรู้รายได้ \> การตั้งค่า \> การตั้งค่าสินค้าคงคลังและผลิตภัณฑ์ \> กลุ่มสินค้า**) หน้านี้มีฟิลด์การตั้งค่าหลายฟิลด์ ฟิลด์เหล่านี้จะใช้ในการตั้งค่าเริ่มต้นสำหรับผลิตภัณฑ์ที่นำออกใช้ใหม่ที่สร้างขึ้นในระบบเท่านั้น เมื่อมีการสร้างผลิตภัณฑ์ใหม่ ค่าที่คุณกำหนดไว้ที่นี่จะถูกป้อนตามค่าเริ่มต้นสำหรับกลุ่มสินค้า คุณสามารถแทนที่ค่าเริ่มต้นสำหรับผลิตภัณฑ์ที่นำออกใช้ในหน้า **ผลิตภัณฑ์ที่นำออกใช้** (**การรับรู้รายได้ \> การตั้งค่า \> การตั้งค่าสินค้าคงคลังและผลิตภัณฑ์ \> ผลิตภัณฑ์ที่นำออกใช้**) ค่าเริ่มต้นที่ตั้งค่าไว้สำหรับผลิตภัณฑ์ที่นำออกใช้จะถูกยกยอดไปยังใบสั่งขาย

## <a name="item-groups-and-released-products"></a>กลุ่มสินค้าและผลิตภัณฑ์ที่นำออกใช้

### <a name="define-the-revenue-schedule"></a>กำหนดกำหนดการรายได้

รายได้ในรายการใบสั่งขายจะถูกรอการตัดบัญชีหากมีการกำหนดกำหนดการรายได้สำหรับผลิตภัณฑ์ที่นำออกใช้และใช้ตามค่าเริ่มต้นในรายการใบสั่งขาย หากควรใช้การตั้งค่าตามค่าเริ่มต้นสำหรับผลิตภัณฑ์ คุณสามารถกำหนดกำหนดการรายได้บนแท็บด่วน **การรับรู้รายได้** ของหน้า **กลุ่มสินค้า** (**การรับรู้รายได้ \> การตั้งค่า \> การตั้งค่าสินค้าคงคลังและผลิตภัณฑ์ \> กลุ่มสินค้า**) นอกจากนี้ คุณยังสามารถกำหนดการตั้งค่าสำหรับผลิตภัณฑ์ที่นำออกใช้บนแท็บด่วน **การรับรู้รายได้** ของหน้า **ผลิตภัณฑ์ที่นำออกใช้** (**การรับรู้รายได้ \> การตั้งค่า \> การตั้งค่าสินค้าคงคลัง \> ผลิตภัณฑ์ที่นำออกใช้**) ได้ด้วย

ในฟิลด์ **กำหนดการรายได้** เลือกกำหนดการรายได้ที่แสดงถึงรอบระยะเวลาที่รายได้ต้องรอการตัดบัญชี กำหนดการรายได้จะถูกป้อนลงในรายการใบสั่งขายโดยอัตโนมัติ และมีการสร้างรายละเอียดกำหนดการเมื่อลงรายการบัญชีใบแจ้งหนี้

### <a name="define-the-revenue-price"></a>กำหนดราคาสำหรับรายได้

กลุ่มสินค้าและผลิตภัณฑ์ที่นำออกใช้สามารถตั้งค่าได้โดยใช้วิธีการราคากลางหรือวิธีการปันส่วนส่วนลด ทั้งสองวิธีจำเป็นต้องมีการตั้งค่าในหน้า **ผลิตภัณฑ์ที่นำออกใช้**:

- **การปันส่วนรายได้ทำงานอยู่** – ตั้งค่าตัวเลือกนี้เป็น **ใช่** เพื่อรวมผลิตภัณฑ์ที่นำออกใช้ในการคำนวณการปันส่วนรายได้ หากมีการตั้งค่าตัวเลือกนี้เป็น **ไม่** ผลิตภัณฑ์ที่นำออกใช้จะใช้วิธีการราคากลางหากมีการกำหนดราคากลางไว้ หากไม่ได้กำหนดราคากลาง จะมีการใช้ราคาต่อหน่วยในรายการใบสั่งขายเพื่อลงรายการบัญชีรายได้หรือรายได้ที่รอการตัดบัญชี
- **ชนิดรายได้** – เลือกชนิดรายได้ที่กำหนดผลิตภัณฑ์ที่นำออกใช้:

    - **สำคัญ** – สินค้าเป็นแหล่งที่มาหลักของรายได้ขององค์กร ค่านี้เป็นการตั้งค่าเริ่มต้น
    - **ไม่สำคัญ** – สินค้าไม่ได้เป็นแหล่งที่มาหลักของรายได้ขององค์กร เมื่อมีการใช้การตั้งค่าราคากลาง ราคาจะถูก 'แยกออก' จากราคากลางแล้วปันส่วนแล้ว ตัวอย่างเช่น สินค้าที่จำเป็นต้องมีการรับรู้ในราคาคงที่สำหรับรายได้ หากมีส่วนลด ส่วนลดนี้อาจถูกแยกจากรายได้ของสินค้าที่สำคัญ แต่ใช้ได้สูงสุดถึงจำนวนราคาคงที่ **เท่านั้น** ส่วนลดที่เหลือจะถูกนำมาจากรายได้สำหรับสินค้าที่ไม่สำคัญ อีกวิธีหนึ่งคือ ส่วนลดอาจไม่ได้รับการแยกจากรายได้ของสินค้าที่สำคัญ
    - **การสนับสนุนหลังทำสัญญา** – สินค้าดังกล่าวสนับสนุนองค์ประกอบอื่นๆ ที่รวมอยู่ในการขายให้กับลูกค้า ราคาสำหรับรายได้มีการกระจายสำหรับผลิตภัณฑ์ที่สำคัญและไม่สำคัญซึ่งรวมอยู่ในการขาย สินค้า PCS อาจไม่จำเป็นต้องมีการกำหนดวันที่เริ่มต้นและวันที่สิ้นสุดของสัญญาในรายการใบสั่งขาย ทั้งนี้ขึ้นอยู่กับการตั้งค่า

- **ตัดออกจากการแยก** – ตั้งค่าตัวเลือกนี้เป็น **ใช่** เพื่อแสดงว่าไม่สามารถปรับปรุงราคากลางของสินค้าให้ต่ำกว่าเปอร์เซ็นต์ขั้นต่ำที่กำหนดไว้หรือสูงกว่าเปอร์เซ็นต์สูงสุด ราคาสำหรับรายได้จะได้รับมาจากราคาสำหรับรายได้ของผลิตภัณฑ์ที่นำออกใช้อื่นที่รวมอยู่ในใบสั่งขาย หากมีการตั้งค่าตัวเลือกนี้เป็น **ไม่** ราคากลางของสินค้าสามารถปรับปรุงหรือแยกออกมาได้ โปรดทราบว่าหากคุณขายสินค้ามากกว่าหนึ่งรายการที่มีการตั้งค่าเป็นราคากลาง ผลิตภัณฑ์ที่นำออกใช้อย่างน้อยหนึ่งอย่างต้องมีการตั้งค่าตัวเลือก **ตัดออกจากการแยก** เป็น **ไม่** ในลักษณะนี้ จะมีสินค้าอย่างน้อยหนึ่งรายการที่มีความแตกต่างของราคาสำหรับรายได้สามารถปันส่วนได้
- **ราคากลาง** – ตั้งค่าตัวเลือกนี้เป็น **ใช่** เพื่อแสดงว่าราคาสำหรับรายได้ของสินค้าควรมีการปรับปรุงเพื่อให้เท่ากับราคากลางหากต่ำกว่าค่าเผื่อต่ำสุดที่คุณระบุหรือสูงกว่าค่าเผื่อสูงสุด และยอดเงินที่แยกออกควรปันส่วนสำหรับรายการที่มีผลิตภัณฑ์ที่ตั้งค่าตัวเลือก **ตัดออกจากการแยก** เป็น **ไม่**

    - **ค่าเผื่อสูงสุด** – ป้อนเปอร์เซ็นต์ที่สูงกว่าราคากลางที่ได้รับอนุญาต
    - **ค่าเผื่อต่ำสุด** – ป้อนเปอร์เซ็นต์ที่ต่ำกว่าราคากลางที่ได้รับอนุญาต

หลังจากที่คุณตั้งค่าคอนฟิกการตั้งค่าสำหรับผลิตภัณฑ์ที่นำออกใช้แล้ว คุณต้องกำหนดราคาสำหรับรายได้ด้วยตนเองโดยการป้อนราคามูลค่าที่เป็นธรรมหรือราคากลาง (หากคุณกำลังใช้วิธีการราคากลาง) ในหน้า **ราคาสำหรับรายได้** (ไปที่ **การรับรู้รายได้ \> การตั้งค่า \> การตั้งค่าสินค้าคงคลัง \> ผลิตภัณฑ์ที่นำออกใช้** จากนั้นในบานหน้าต่างการดำเนินการ บนแท็บ **ขาย** ในกลุ่ม **การรับรู้รายได้** ให้เลือก **ราคาสำหรับรายได้**)

[![ราคาสำหรับรายได้](./media/revenue-recognition-revenue-prices.png)](./media/revenue-recognition-revenue-prices.png)

ราคาสำหรับรายได้ที่กำหนดด้วยตนเองในหน้านี้ใช้เพื่อกำหนดการปันส่วนราคาสำหรับรายได้ของใบสั่งขายแต่ละใบตามเงื่อนไขที่กำหนดไว้ เงื่อนไขแต่ละอย่างจะถูกจับคู่กับรายการใบสั่งขายเพื่อกำหนดราคาสำหรับรายได้ที่ควรใช้ในกระบวนการปันส่วน

- **รหัสสินค้า** และ **ความสัมพันธ์ของสินค้า** – สามารถกำหนดราคาสำหรับรายได้สำหรับผลิตภัณฑ์เฉพาะรายการหรือกลุ่มผลิตภัณฑ์ได้ หากคุณเลือก **ตาราง** ในฟิลด์ **รหัสสินค้า** ให้เลือกผลิตภัณฑ์ที่นำออกใช้ในฟิลด์ **ความสัมพันธ์ของสินค้า** หากคุณเลือก **กลุ่ม** ในฟิลด์ **รหัสสินค้า** ให้เลือกกลุ่มสินค้าใช้ในฟิลด์ **ความสัมพันธ์ของสินค้า**
- **รหัสบัญชี** และ **หมายเลขบัญชี/กลุ่ม** – สามารถกำหนดราคาสำหรับรายได้สำหรับลูกค้าทั้งหมด ลูกค้าเฉพาะราย หรือกลุ่มของลูกค้า หากคุณเลือก **ทั้งหมด** ในฟิลด์ **รหัสบัญชี** จะมีการใช้ราคานั้นกลับลูกค้าทั้งหมด หากคุณเลือก **ตาราง** ในฟิลด์ **รหัสบัญชี** ให้เลือกลูกค้าในฟิลด์ **หมายเลขบัญชี/กลุ่ม** หากคุณเลือก **กลุ่ม** ในฟิลด์ **รหัสบัญชี** ให้เลือกกลุ่มลูกค้าในฟิลด์ **หมายเลขบัญชี/กลุ่ม**
- **สกุลเงิน** – คุณต้องป้อนราคาสำหรับรายได้แยกต่างหากสำหรับแต่ละสกุลเงินที่คุณป้อนใบสั่งขายใน ตัวอย่างเช่น หากคุณขายในสกุลเงินดอลลาร์สหรัฐ ดอลลาร์แคนาดา และสกุลเงินยูโร คุณต้องกำหนดราคาสำหรับรายได้ในทั้งสามสกุลเงิน ราคาสำหรับรายได้จะไม่ได้รับการแปลงจากสกุลเงินเดียว เช่น สกุลเงินทางบัญชีไปยังสกุลเงินของธุรกรรมอื่นๆ ที่คุณกำลังใช้อยู่
- **ยอดเงินหรือเปอร์เซ็นต์ของรายการ** – ระบุว่าราคาสำหรับรายได้ถูกตั้งค่าเป็นยอดเงินหรือเป็นเปอร์เซ็นต์ของราคาสำหรับรายการ หากคุณเลือก **เปอร์เซ็นต์ของรายการ** ผู้ใช้สามารถป้อนราคากลางเป็นเปอร์เซ็นต์ของราคาในรายการแทนที่จะเป็นยอดเงิน มีการใช้ค่า **เปอร์เซ็นต์ของรายการ** สำหรับผลิตภัณฑ์ที่นำออกใช้ที่ตั้งค่าเป็นสินค้า PCS เท่านั้น
- **ราคาในการปันส่วนรายได้** – ขึ้นอยู่กับค่าที่คุณเลือกไว้ในฟิลด์ **ยอดเงินหรือเปอร์เซ็นต์ของรายการ** ให้ป้อนจำนวนเงินหรือเปอร์เซ็นต์เพื่อแสดงราคาสำหรับรายได้ที่ใช้ในการปันส่วนรายได้สำหรับองค์ประกอบต่างๆ ในใบสั่งขาย
- **วันที่เริ่มต้น** และ **วันที่สิ้นสุด** – ป้อนช่วงวันที่ราคาสำหรับรายได้เปิดใช้งานอยู่ ฟิลด์เหล่านี้เป็นฟิลด์ที่สามารถระบุหรือไม่ก็ได้

หากตัวเลือก **เปิดใช้งานวิธีการปันส่วนส่วนลด** ในหน้า **พารามิเตอร์บัญชีแยกประเภททั่วไป** ตั้งค่าเป็น **ใช่** และหากฟิลด์ **ชนิดรายได้** สำหรับผลิตภัณฑ์ที่นำออกใช้ของคุณตั้งค่าเป็น **การสนับสนุนหลังทำสัญญา** คุณต้องระบุสินค้าที่ได้รับการสนับสนุนโดยผลิตภัณฑ์ที่นำออกใช้ คุณสามารถตั้งค่านี้ในหน้า **เกณฑ์การตั้งค่า** (ไปที่ **การรับรู้รายได้ \> การตั้งค่า \> การตั้งค่าสินค้าคงคลัง \> ผลิตภัณฑ์ที่นำออกใช้** จากนั้นในบานหน้าต่างการดำเนินการ บนแท็บ **ขาย** ในกลุ่ม **การรับรู้รายได้** ให้เลือก **เกณฑ์การตั้งค่า**)

ในหน้า **เกณฑ์การตั้งค่า** ให้เพิ่มเรกคอร์ดสำหรับแต่ละกลุ่มสินค้าที่มีการสนับสนุนสินค้า เมื่อการปันส่วนรายได้เกิดขึ้น จะมีการกระจายราคาสำหรับรายได้ในส่วนที่สำคัญและไม่สำคัญต้องใช้สำหรับสินค้า PCS

### <a name="posting-profiles"></a>โพรไฟล์การลงรายการบัญชี

ชนิดการลงรายการบัญชีเพิ่มเติมสามชนิดจะรองรับความสามารถในการรอตัดบัญชีรายได้ ชนิดการลงรายการบัญชีเหล่านี้ตั้งค่าในแท็บ **ใบสั่งขาย** ของหน้า **การลงรายการบัญชี** (**การรับรู้รายได้ \> การตั้งค่า \> การตั้งค่าสินค้างคงคลังและผลิตภัณฑ์ \> การลงรายการบัญชี**)

- **รายได้ที่รอการตัดบัญชี** – ป้อนบัญชีหลักสำหรับราคาสำหรับรายได้ที่ลงรายการบัญชีเป็นรายได้ที่รอการตัดบัญชี (แทนรายได้) ราคาสำหรับรายได้จะมีการรอการตัดบัญชีหากรายการใบสั่งขายมีกำหนดการรายได้
- **ต้นทุนขายที่รอการตัดบัญชี** – ป้อนบัญชีหลักสำหรับยอดเงินต้นทุนขายของสินค้าที่ลงรายการบัญชีเป็นต้นทุนขายที่รอการตัดบัญชีหากรายได้ถูกรอการตัดบัญชีเช่นกัน
- **การหักรายได้ของใบแจ้งหนี้บางส่วน** – ป้อนบัญชีหลักสำหรับบัญชีการหักเงินที่ใช้เมื่อใบสั่งขายมีการออกใบแจ้งหนี้บางส่วนหรือเมื่อเกิดการปันส่วนใหม่ ยอดดุลในบัญชีนี้จะส่งคืนเป็น 0 (ศูนย์) เมื่อใบสั่งขายมีการออกใบแจ้งหนี้ครบถ้วนแล้ว

### <a name="bundles"></a>การขายรวม

สินค้าที่มีการขายรวมเป็นผลิตภัณฑ์ที่นำออกใช้ที่ไม่ซ้ำกันซึ่งตั้งค่าให้รวมส่วนประกอบ การตั้งค่านี้ทำได้โดยใช้ฟังก์ชันสูตรการผลิต (BOM) เมื่อมีการป้อนสินค้าที่มีการขายรวมในใบสั่งขาย แต่ละส่วนประกอบจะใช้เพื่อกำหนดราคาสำหรับรายได้และกำหนดการรายได้ อย่างไรก็ตาม เอกสารที่พิมพ์สำหรับลูกค้า เช่น ใบสั่งขายและใบแจ้งหนี้จะแสดงถึงสินค้าที่มีการขายรวม

#### <a name="bundle-components"></a>ส่วนประกอบของการขายรวม

ต้องมีการตั้งค่าส่วนประกอบที่รวมไว้ในการขายรวมในหน้า **ผลิตภัณฑ์ที่นำออกใช้** (**การรับรู้รายได้ \> การตั้งค่า \> การตั้งค่าสินค้าคงคลังและผลิตภัณฑ์ \> ผลิตภัณฑ์ที่นำออกใช้**) ส่วนประกอบเหล่านี้เป็นผลิตภัณฑ์ที่นำออกใช้และต้องมีการตั้งค่าในลักษณะเดียวกันกับผลิตภัณฑ์ที่รวมอยู่ใน BOM ตัวอย่างเช่น ผลิตภัณฑ์ที่นำออกใช้อาจเป็นสินค้าที่เป็นชนิด **สินค้า** หรือชนิด **บริการ** แต่ต้องมีการกำหนดให้กับกลุ่มแบบจำลองสินค้าที่มีการตั้งค่าตัวเลือก **ผลิตภัณฑ์ที่เก็บในคลัง** เป็น **ใช่** สำหรับข้อมูลเพิ่มเติม ให้ดูที่เอกสารการตั้งค่าสำหรับสินค้า BOM

นอกจากนี้ คุณต้องตั้งค่าส่วนประกอบสำหรับการรับรู้รายได้เช่นเดียวกับผลิตภัณฑ์ที่สามารถขายแยกต่างหากในใบสั่งขาย ตัวอย่างเช่น ตรวจสอบให้แน่ใจว่ามีการกำหนดราคาสำหรับรายได้ที่ถูกต้องของแต่ละส่วนประกอบ และจะมีการตั้งค่าเกณฑ์ราคาสำหรับสินค้า PCS

#### <a name="bundle-items"></a>สินค้าที่มีการขายรวม

เมื่อคุณตั้งค่าสินค้าที่มีการขายรวม คุณต้องตั้งค่าฟิลด์สองรายการในหน้า **ผลิตภัณฑ์ที่นำออกใช้** (**การรับรู้รายได้ \> การตั้งค่า \> การตั้งค่าสินค้าคงคลังและผลิตภัณฑ์ \> ผลิตภัณฑ์ที่นำออกใช้**):

- บนแท็บด่วน **วิศวกรรม** ในฟิลด์ **ชนิดผลิตภัณฑ์** สินค้าต้องมีการตั้งค่าเป็นสินค้า BOM
- บนแท็บด่วน **ทั่วไป** ในฟิลด์ **การขายรวม** ต้องมีการทำเครื่องหมายสินค้าเป็นสินค้าที่มีการขายรวม

ต้องมีการกำหนดส่วนประกอบให้กับสินค้าหลักในการขายรวม/BOM ในหน้า **รุ่นของ BOM** (ไปที่ **การรับรู้รายได้ \> การตั้งค่า \> การตั้งค่าสินค้าคงคลังและผลิตภัณฑ์ \> ผลิตภัณฑ์ที่นำออกใช้** จากนั้นในบานหน้าต่างการดำเนินการ บนแท็บ **วิศวกรรม** ในกลุ่ม **BOM** ให้เลือก **รุ่นของ BOM**) สำหรับข้อมูลเพิ่มเติม ให้ดูที่เอกสารการตั้งค่าสำหรับ BOM

[![ผลิตภัณฑ์ที่นำออกใช้, กำหนดการของ BOM](./media/revenue-recognition-bom-scheduleds.jpg)](./media/revenue-recognition-bom-scheduleds.jpg)

หากมีการตั้งค่าสินค้าหลักในการขายรวมและส่วนประกอบของการขายรวมเป็นปันส่วน ราคาสำหรับรายได้ของการขายรวมจะถูกกระจายไปยังส่วนประกอบตามเปอร์เซ็นต์ของผลงานรายได้

## <a name="project-setup"></a>การตั้งค่าโครงการ

นอกจากนี้ การรับรู้รายได้ยังสามารถใช้สำหรับใบสั่งขายที่สร้างขึ้นโดยใช้โครงการเวลาและวัสดุได้ด้วย สำหรับใบสั่งขายที่มีที่มาจากโครงการ คุณเพียงแค่ต้องกำหนดบัญชีหลักในโพรไฟล์การลงรายการบัญชีของโครงการที่ใช้ในการลงรายการบัญชีใบแจ้งหนี้โครงการเท่านั้น บัญชีหลักมีการกำหนดไว้ในหน้า **การตั้งค่าการลงรายการบัญชีแยกประเภท** (**การรับรู้รายได้ \> การตั้งค่า \> การตั้งค่าโครงการ \> การตั้งค่าการลงรายการบัญชีแยกประเภท**)

- **รายได้ของใบแจ้งหนี้ที่รอการตัดบัญชี** (ภายใต้ **บัญชีรายได้**) – ป้อนบัญชีหลักของราคาสำหรับรายได้ที่ลงรายการบัญชีเป็นรายได้ที่รอการตัดบัญชี (แทนรายได้) ราคาสำหรับรายได้จะมีการรอการตัดบัญชีหากรายการใบสั่งขายมีกำหนดการรายได้
- **ต้นทุนที่รอการตัดบัญชี** (ภายใต้ **บัญชีต้นทุน**) – ป้อนบัญชีหลักสำหรับยอดเงินต้นทุนขายที่ลงรายการบัญชีเป็นต้นทุนขายที่รอการตัดบัญชีหากรายได้ถูกรอการตัดบัญชีเช่นเดียวกัน
