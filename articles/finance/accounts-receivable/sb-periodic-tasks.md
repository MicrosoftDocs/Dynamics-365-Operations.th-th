---
title: งานประจำงวดในการเรียกเก็บเงินตามสัญญาที่เกิดซ้ำ
description: บทความนี้อธิบายงานประจำงวดที่พร้อมใช้งานในการเรียกเก็บเงินตามสัญญาที่เกิดซ้ำ
author: JodiChristiansen
ms.date: 04/29/2022
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: twheeloc
ms.search.scope: Core, Operations
ms.custom: 539093
ms.search.region: Global
ms.author: jchrist
ms.search.validFrom: 2021-11-05
ms.dyn365.ops.version: 10.0.24
ms.openlocfilehash: d834d1d7aa34448b4ef21606974538eb294b5d7d
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8904801"
---
# <a name="periodic-tasks-in-recurring-contract-billing"></a>งานประจำงวดในการเรียกเก็บเงินตามสัญญาที่เกิดซ้ำ

บทความนี้อธิบายงานประจำงวดที่พร้อมใช้งานในการเรียกเก็บเงินตามสัญญาที่เกิดซ้ำ

## <a name="generate-invoice"></a>สร้างใบแจ้งหนี้

ใช้หน้า **สร้างใบแจ้งหนี้** เพื่อสร้างใบแจ้งหนี้ที่เกิดซ้ำทุกเดือนจากข้อมูลที่คุณตั้งค่าในหน้า **กำหนดการเรียกเก็บเงินทั้งหมด** และ **ดูรายละเอียดการเรียกเก็บเงิน** เมื่อสร้างใบแจ้งหนี้ จะมีการอัปเดตข้อความอธิบายสินค้าของบรรทัดการประมวลผลใบสั่งขายด้วยข้อความอธิบายสินค้า และวันที่เริ่มต้นและวันที่สิ้นสุดของรายการกำหนดการที่ออกใบแจ้งหนี้แล้ว

## <a name="generate-invoice-batch-processing"></a>สร้างการดำเนินการกับชุดงานใบแจ้งหนี้

ใช้หน้า **สร้างการประมวลผลชุดงานใบแจ้งหนี้** เพื่อสร้างใบแจ้งหนี้ที่เกิดซ้ำโดยผ่านกระบวนการชุดงานที่เกิดซ้ำ พารามิเตอร์ที่พร้อมใช้งานเหมือนกับพารามิเตอร์ในหน้า **สร้างใบแจ้งหนี้** แต่สามารถบันทึกพารามิเตอร์เหล่านั้นในกระบวนการชุดงานที่สามารถรันได้หลายครั้ง

## <a name="price-update"></a>การอัปเดตราคา

ใช้ยูทิลิตีการอัปเดตราคาเพื่ออัปเดตราคาของสินค้าหลายรายการในกำหนดการเรียกเก็บเงินในการดำเนินการเดียว ราคาสามารถอัปเดตได้ตามเปอร์เซ็นต์ที่ระบุหรือจํานวนเงินที่ระบุ รายการแสดงเฉพาะราคาต่อหน่วยปัจจุบันของสินค้าเท่านั้น แต่จะไม่แสดงราคาหลังการอัปเดตราคา

โปรดคำนึงถึงเรื่องต่อไปนี้เกี่ยวกับยูทิลิตีการอัปเดตราคา

- หากสร้างใบสั่งขายส้หรับปีใดปีหนึ่งแล้ว (นั่นคือ สินค้าได้รับการเรียกเก็บเงิน) ราคาของสินค้าในรายการจะไม่ได้รับผลกระทบ
- ยูทิลิตีการอัปเดตราคาสามารถใช้กับสินค้าในรายการที่มีสถานะ **ใช้งานอยู่** หรือ **ระงับ** เฉพาะสินค้าที่ระงับอยู่ ต้องตั้งค่าตัวเลือก **ปรับกำหนดการ** เป็น **ไม่** เมื่อระงับ
- ไม่สามารถใช้ยูทิลิตีการอัปเดตราคากับสินค้าที่เป็นรายการข้อมูลการใช้งาน ที่ใช้การเลื่อนระดับ การเรียกเก็บเงินตามเหตุการณ์สำคัญ หรือการแบ่งรายได้

### <a name="price-update-example"></a>ตัวอย่างการอัปเดตราคา

มีการสร้างกำหนดการเรียกเก็บเงิน และเพิ่มสินค้าการต่ออายุแล้ว ราคาต่อหน่วยคือ $750 ปีแรกของสินค้าได้รับชำระเงิน ในวันที่ 15 ธันวาคม 2021 ระบบจะสร้างกำหนดการเรียกเก็บเงินตามรอบระยะเวลาตั้งแต่วันที่ 1 มกราคม จนถึงวันที่ 31 ธันวาคม 2022

เมื่อต่ออายุ กระบวนการ **สร้างใบแจ้งหนี้** จะสร้างใบสั่งขายในปี 2022 หลังจากใช้งานยูทิลิตีการอัปเดตราคาแล้ว ราคาจะถูกอัปเดตจาก $750 เป็น $800

ใบสั่งขายและกำหนดการเรียกเก็บเงินของปี 2022 ไม่ได้รับผลกระทบ และราคาต่อหน่วยยังคงอยู่ที่ $750 เนื่องจากกำหนดการเรียกเก็บเงินของปี 2022 ได้รับการเรียกเก็บเงินแล้ว รายการกำหนดการเรียกเก็บเงินและรายละเอียดของรายการปี 2023 จะได้รับการอัปเดตเป็น $800 เนื่องจากยังไม่ได้เรียกเก็บเงินตามกำหนดการเรียกเก็บเงินของปี 2023

### <a name="update-prices--flat-pricing-method"></a>อัปเดตราคา – วิธีการกำหนดราคาแบบคงที่

เมื่อคุณอัปเดตราคาของสินค้าที่ใช้วิธีการกําหนดราคาแบบคงที่ คุณสามารถระบุเปอร์เซ็นต์หรือจํานวนเงินเพื่อเพิ่มราคาได้

หากต้องการใช้งานยูทิลิตีการอัปเดตราคาจากสินค้าที่ใช้วิธีการกำหนดราคาแบบคงที่ ให้ปฏิบัติตามขั้นตอนต่อไปนี้

1. ในหน้ายูทิลิตี **การอัปเดตราคา** ให้เลือกวิธีการกำหนดราคา **แบบคงที่**
2. ในฟิลด์ **วิธีการเพิ่ม** ให้เลือกวิธีการเพิ่มที่จะใช้ในการอัปเดตราคาของสินค้า
3. ระบุเปอร์เซ็นต์ในฟิลด์ **เปอร์เซ็นต์** หรือจํานวนเงินในฟิลด์ **จํานวนเงิน** ทั้งนี้ขึ้นอยู่กับวิธีการเพิ่มที่คุณเลือก
4. บนแท็บด่วน **เรกคอร์ดที่จะรวม** ให้ใช้ปุ่ม **ตัวกรองข้อมูล** เพื่อเพิ่มตัวกรองข้อมูล
5. เลือก **ดูตัวอย่าง** เพื่อดูช่วงของเรกคอร์ด
6. หากคุณไม่ต้องการประมวลผลบางรายการ ทำเครื่องหมาย แล้วเลือก **ลบ**
7. เลือก **ตกลง**

### <a name="update-prices--standard-pricing-method"></a>อัปเดตราคา – วิธีการกำหนดราคาแบบมาตรฐาน

หากราคาของสินค้ามีการเปลี่ยนแปลงในเรกคอร์ดสินค้า จะสามารถอัปเดตราคาของรายการกําหนดการเรียกเก็บเงินทั้งหมดได้หากสินค้าใช้วิธีการกําหนดราคาแบบมาตรฐาน

1. ในหน้ายูทิลิตี **การอัปเดตราคา** ให้เลือกวิธีการกำหนดราคา **แบบมาตรฐาน**
2. บนแท็บด่วน **เรกคอร์ดที่จะรวม** ให้ใช้ปุ่ม **ตัวกรองข้อมูล** เพื่อเพิ่มตัวกรองข้อมูล
3. เลือก **ดูตัวอย่าง** เพื่อดูช่วงของเรกคอร์ด
4. หากคุณไม่ต้องการประมวลผลบางรายการ ทำเครื่องหมาย แล้วเลือก **ลบ**
5. เลือก **ตกลง**

## <a name="mass-hold-processing"></a>การดำเนินการระงับจำนวนมาก

ให้ใช้หน้า **การระงับจำนวนมาก** เพื่อใช้ตัวเลือกการระงับกับกำหนดการเรียกเก็บเงินหลายชุดพร้อมกัน

เมื่อต้องการระงับกำหนดการเรียกเก็บเงินเพียงรายการเดียวหรือหนึ่งรายการกำหนดการเรียกเก็บเงิน เปิดหน้า **กำหนดการเรียกเก็บเงินทั้งหมด** และเลือก **ระงับ** เมื่อต้องการยกเลิกการระงับ ให้ใช้หน้า **ยกเลิกการระงับ**

### <a name="put-billing-schedules-on-hold"></a>ระงับกำหนดการเรียกเก็บเงิน

หากต้องการระงับกำหนดการเรียกเก็บเงิน ให้ทำตามขั้นตอนเหล่านี้

1. ในหน้า **การระงับจำนวนมาก** ให้ตั้งค่าฟิลด์ **ตัวเลือกกระบวนการ** เป็น **ใช้การระงับ**
2. ในฟิลด์ **รหัสเหตุผล** ให้เลือกรหัสเหตุผล
3. ตั้งค่าตัวเลือก **ปรับกำหนดการ** ดังนี้

    - **ใช่** – หากคุณตั้งค่าตัวเลือกเป็น **ใช่** ให้ระบุวันที่ระงับในฟิลด์ **วันที่ระงับ** รายการกำหนดการเรียกเก็บเงินใดๆ หลังจากวันที่ระงับจะถูกลบออก
    - **ไม่** – รายการกำหนดการเรียกเก็บเงินไม่ได้เปลี่ยนแปลง เฉพาะสถานะที่เปลี่ยน ซึ่งอัปเดตเป็น **ระงับ**

4. บนแท็บด่วน **เรกคอร์ดที่จะรวม** ให้ใช้ปุ่ม **ตัวกรองข้อมูล** เพื่อเพิ่มตัวกรองข้อมูล
5. เลือก **ดูตัวอย่าง** เพื่อดูช่วงของเรกคอร์ด
6. หากคุณไม่ต้องการประมวลผลบางรายการ ทำเครื่องหมาย แล้วเลือก **ลบ**
7. เลือก **ตกลง**

เมื่อคุณกลับไปที่รายการของกำหนดการเรียกเก็บเงิน คุณจะเห็นว่าสถานะของกำหนดการเรียกเก็บเงินมีการเปลี่ยนแปลงเป็น **ระงับ**

### <a name="remove-a-hold-from-several-billing-schedules"></a>ลบการระงับออกจากกำหนดการเรียกเก็บเงินหลายชุด

1. ในหน้า **การระงับจำนวนมาก** ให้ตั้งค่าฟิลด์ **ตัวเลือกกระบวนการ** เป็น **ยกเลิกการระงับ**
2. ในฟิลด์ **รหัสเหตุผล** ให้ป้อนรหัสเหตุผล
3. ในฟิลด์ **ลบวันที่** เลือกวันที่ที่การระงับควรถูกลบ
4. ตั้งค่าฟิลด์ **วันที่ในการเริ่มต้นใหม่** และ **วันที่รอตัดบัญชี** ตามที่คุณต้องการ วันที่รอตัดบัญชีจะถูกเพิ่มเข้าในรายการทั้งหมดที่สามารถรอการตัดบัญชีได้
5. บนแท็บด่วน **เรกคอร์ดที่จะรวม** ให้ใช้ปุ่ม **ตัวกรองข้อมูล** เพื่อเพิ่มตัวกรองข้อมูล
6. เลือก **ดูตัวอย่าง** เพื่อดูช่วงของเรกคอร์ด
7. หากคุณไม่ต้องการประมวลผลบางรายการ ทำเครื่องหมาย แล้วเลือก **ลบ**
8. เลือก **ตกลง**

> [!NOTE]
> หากต้องการยกเลิกการระงับ คุณต้องตั้งค่า **การแทนที่ของกลุ่มผู้ใช้สำหรับการยกเลิกการระงับ** ในหน้า **พารามิเตอร์การเรียกเก็บเงินตามสัญญาที่เกิดซ้ำ**

ตัวอย่างเช่น รายการการเรียกเก็บเงินมีวันที่เริ่มต้นเป็น 1 กุมภาพันธ์ 2022 และวันที่สิ้นสุดวันที่ 28 กุมภาพันธ์ 2022 จำนวนเงินของการเรียกเก็บเงินคือ $200 ฟิลด์ **วันที่ระงับ** ถูกตั้งค่าเป็น 10 กุมภาพันธ์ 2022 ดังนั้น รอบระยะเวลากุมภาพันธ์จะถูกปรับปรุงเพื่อไม่รวมวันที่หลังจากวันที่ 10 กุมภาพันธ์ รอบระยะเวลาใหม่คือวันที่ 1 กุมภาพันธ์ ถึงวันที่ 9 กุมภาพันธ์ และยอดเงินจะเป็น $64.29 (ผ่านการแบ่งตามสัดส่วนต่อวัน) รายการกำหนดการเรียกเก็บเงินทั้งหมดในวันที่หรือหลังจากวันที่ 10 กุมภาพันธ์จะถูกลบออก

หากกระบวนการ **ยกเลิกการระงับ** เสร็จสมบูรณ์ และฟิลด์ **ลบวันที่** ตั้งค่าเป็น 10 กุมภาพันธ์ 2022 จะมีรอบระยะเวลาการเรียกเก็บเงินสองรอบ รอบระยะเวลาการเรียกเก็บเงินแรกคือวันที่ 1 กุมภาพันธ์ ถึงวันที่ 9 กุมภาพันธ์ และยอดเงินจะเป็น $64.29 รอบระยะเวลาการเรียกเก็บเงินที่สองคือวันที่ 10 กุมภาพันธ์ ถึงวันที่ 28 กุมภาพันธ์ และยอดเงินจะเป็น $135.71

## <a name="mass-termination-processing"></a>การดำเนินการยกเลิกจำนวนมาก

ใช้หน้า **การยกเลิกจำนวนมาก** เพื่อสิ้นสุดรายการกำหนดการเรียกเก็บเงิน ซึ่งแสดงอยู่ในปัจจุบันโดยระบุวันที่สิ้นสุด

ถ้าคุณใช้การรอตัดบัญชีรายได้และค่าใช้จ่าย กำหนดการเรียกเก็บเงินที่ฟิลด์ **วันที่สิ้นสุด** ตั้งค่าเป็น **ปรับกำหนดการ** บนหน้า **กำหนดการเรียกเก็บเงินทั้งหมด** จะมีสิทธิสำหรับการขอคืนเงิน

กำหนดการเรียกเก็บเงินที่ใช้ฟังก์ชันการปันส่วนแบบหลายองค์ประกอบ (MEA) จะไม่ปรากฏในหน้า **การยกเลิกจำนวนมาก** คุณยังคงสามารถสิ้นสุดแต่ละกำหนดการเรียกเก็บเงินได้ โดยใช้ฟังก์ชันการสิ้นสุดในกำหนดการเรียกเก็บเงิน

> [!NOTE]
> รายการกำหนดการเรียกเก็บเงินที่รวมอยู่ในชุดงาน **สร้างใบแจ้งหนี้** ซึ่งปัจจุบันไม่มีอยู่เฉพาะกับกระบวนการนี้

สำหรับข้อมูลเกี่ยวกับแต่ละฟิลด์และกระบวนการ ดูที่ [ยกเลิกกำหนดการเรียกเก็บเงิน](terminate-billing-schedule.md)

## <a name="mass-archive-process"></a>กระบวนการเก็บถาวรจำนวนมาก

ใช้หน้า **การเก็บถาวรจำนวนมาก** เพื่อเก็บถาวรกำหนดการเรียกเก็บเงินหลายรายการ สามารถเก็บถาวรได้เฉพาะกำหนดการเรียกเก็บเงินที่ยกเลิกแล้วเท่านั้น

หลังจากเก็บถาวรกำหนดการเรียกเก็บเงินแล้ว เหตุการณ์ต่อไปนี้จะเกิดขึ้น:

- สถานะจะเปลี่ยนเป็น **เก็บถาวร**
- กำหนดการเรียกเก็บเงินถูกล็อคโดยถาวร
- รายการกำหนดการเรียกเรียกเก็บเงินไม่พร้อมใช้งานบนหน้าการสอบถามอีกต่อไป

> [!NOTE]
> การเก็บถาวรกำหนดการเรียกเรียกเก็บเงินเป็นการดำเนินการถาวร ไม่สามารถกลับรายการได้

หากต้องการเก็บถาวรกำหนดการเรียกเก็บเงิน ทำตามขั้นตอนต่อไปนี้

1. ในหน้า **การเก็บถาวรจำนวนมาก** ในฟิลด์ **วันที่สิ้นสุดของการเรียกเก็บเงิน** ให้ระบุวันที่สิ้นสุดของการเรียกเก็บเงิน เมื่อต้องการดูกำหนดการเรียกเก็บเงินที่ยกเลิกทั้งหมด ให้ปล่อยฟิลด์นี้ว่างไว้
2. บนแท็บด่วน **เรกคอร์ดที่จะรวม** ให้ใช้ปุ่ม **ตัวกรอง** เพื่อจำกัดเรกคอร์ดที่แสดง
3. เลือก **ดูตัวอย่าง**
4. หากคุณไม่ต้องการเก็บถาวรบางเรกคอร์ดทำเครื่องหมาย แล้วเลือก **ลบ**
5. เลือก **ตกลง** เพื่อเก็บถาวรเรกคอร์ดบนหน้า

## <a name="mass-stubbing-process"></a>กระบวนการตัดออกจำนวนมาก

ใช้หน้า **การตัดออกจำนวนมาก** เพื่อทำเครื่องหมายรายการกำหนดการเรียกเก็บเงินที่เลือกทั้งหมดเป็นเรียกเก็บเงิน (การตัดออก) หรือยังไม่ได้เรียกเก็บเงิน (กลับรายการที่ตัดออก) การตัดออกหรือการกลับรายการที่ตัดออกมักจะเกิดขึ้นบนรายการกำหนดการเรียกเก็บเงินที่นําเข้าซึ่งเรียกเก็บเงินไว้ก่อนหน้านี้ในระบบอื่น รายการกำหนดการเรียกเก็บเงินที่มีการเรียกเก็บเงินแล้วจะปรากฏเป็นการตัดออกและจะไม่สร้างใบแจ้งหนี้ของลูกค้า

### <a name="stub-records"></a>เรกคอร์ดการตัดออก

1. บนหน้า **การตัดออกจำนวนมาก** ในฟิลด์ **ตัวเลือกกระบวนการ** ให้เลือก **การตัดออก**
2. ในฟิลด์ **วันที่ตัดยอด** ให้ตั้งค่าวันที่ตัดยอดเพื่อระบุรายการที่คุณต้องการใช้กระบวนการ ระบบจะแสดงเฉพาะเรกคอร์ดที่มีวันที่เริ่มต้นของการเรียกเก็บเงินเป็นวันหรือก่อนหน้าวันที่ตัดยอดที่ระบุไว้เท่านั้น
3. เลือก **ดูตัวอย่าง** เพื่อแสดงราการที่คุณต้องการตัดออก
4. เมื่อต้องการแยกรายการออกจากกระบวนการ ให้เลือกรายการนั้น แล้วเลือก **ลบ**
5. เลือก **ประมวลผล** เพื่อตัดรายการออก

### <a name="reverse-stub-records"></a>กลับเรกคอร์ดที่ตัดออก

1. บนหน้า **การตัดออกจำนวนมาก** ในฟิลด์ **ตัวเลือกกระบวนการ** ให้เลือก **กลับรายการที่ตัดออก**
2. ในฟิลด์ **วันที่ตัดยอด** ให้ตั้งค่าวันที่ตัดยอดเพื่อระบุรายการที่คุณต้องการใช้กระบวนการ ระบบจะแสดงเฉพาะเรกคอร์ดที่มีวันที่เริ่มต้นของการเรียกเก็บเงินเป็นวันหรือก่อนหน้าวันที่ตัดยอดที่ระบุไว้เท่านั้น
3. เลือก **ดูตัวอย่าง** เพื่อแสดงราการที่คุณต้องการกลับรายการที่ตัดออก
4. เมื่อต้องการแยกรายการออกจากกระบวนการ ให้เลือกรายการนั้น แล้วเลือก **ลบ**
5. เลือก **ประมวลผล** เพื่อกลับรายการที่ตัดออก

## <a name="update-completion-date-process"></a>กระบวนการอัปเดตวันที่เสร็จสมบูรณ์

ใช้หน้า **อัปเดตวันที่เสร็จสมบูรณ์** เพื่ออัปเดตวันที่เสร็จสมบูรณ์ของสินค้าตามเหตุการณ์สำคัญที่ระบุของหลายกำหนดการเรียกเก็บเงินหรือผู้ใช้ คุณยังสามารถอัปเดตเปอร์เซ็นต์การเสร็จสมบูรณ์ของสินค้าบนเทมเพลตเหตุการณ์สำคัญที่ใช้วิธีการ **เปอร์เซ็นต์การเสร็จสมบูรณ์**

1. ในหน้า **อัปเดตวันที่เสร็จสมบูรณ์** ให้ไปที่ **การประมวลผลหลักเป้าหมาย** และเลือก **อัปเดตเปอร์เซ็นต์การเสร็จสมบูรณ์**
2. ในฟิลด์ **จํานวนเปอร์เซ็นต์** ให้ป้อนเปอร์เซ็นต์รวมที่เสร็จสมบูรณ์
3. เลือกหมายเลขสินค้าที่เกี่ยวข้องกับเทมเพลตเหตุการณ์สำคัญ
4. บนแท็บด่วน **เรกคอร์ดที่จะรวม** ให้เลือก **ตัวกรอง** เพื่อเลือกค่า **บัญชีผู้ใช้ปลายทาง** **หมายเลขกำหนดการเรียกเก็บเงิน** หรือ **หมายเลขสินค้า** ที่ระบุเป็นเงื่อนไขตัวกรอง
5. เลือก **ตกลง** เพื่อประมวลผลการเปลี่ยนแปลง เมื่อการประมวลผลเสร็จสมบูรณ์ รายการใหม่จะถูกเพิ่มเข้าในการปันส่วนตามเหตุการณ์สำคัญ บรรทัดนี้แสดงเปอร์เซ็นต์ที่เสร็จสมบูรณ์ของเทมเพลตเหตุการณ์สำคัญ

## <a name="unbilled-revenue-mass-processing"></a>การดำเนินการจำนวนมากของรายได้ที่ยังไม่ได้เรียกเก็บเงิน

ใช้หน้า **การดำเนินการจำนวนมากของรายได้ที่ยังไม่ได้เรียกเก็บเงิน** เพื่อสร้างรายการสมุดรายวันรายได้ที่ยังไม่ได้เรียกเก็บเงิน หรือตัดรายการสมุดรายวันให้กับกำหนดการเรียกเก็บเงินที่เลือกหนึ่งรายการหรือมากกว่า หรือรายการรายละเอียดการเรียกเก็บเงิน

- **สร้างรายการสมุดรายวัน** – สร้างรายการในสมุดรายวันรายได้ที่ยังไม่ได้เรียกเก็บเงินสำหรับหลายรายการกำหนดการเรียกเก็บเงิน ใช้ปุ่ม **ตัวกรอง** บนแท็บด่วน **เรกคอร์ดที่จะรวม** เพื่อเลือกช่วงของเรกคอร์ดที่จะปรากฎในรายการ รายการจะแสดงเฉพาะรายการกำหนดการเรียกเก็บเงินที่ยังไม่ได้เรียกเก็บเงินในรายการสมุดรายวันรายได้ที่ยังไม่ได้สร้าง รายการสมุดรายวันเริ่มต้นจะถูกสร้างขึ้น สำหรับรายการรอการตัดบัญชี รายการรอการตัดบัญชีจะถูกสร้างขึ้นด้วย
- **ตัดรายการสมุดรายวันออก** – เลือกรายการกำหนดการเรียกเก็บเงินที่มีการสร้างรายการสมุดรายวันที่ยังไม่ได้เรียกเก็บเงินไว้แล้ว ตัวเลือกนี้จะใช้ถ้ามีการลงรายการบัญชีรายการสมุดรายวันที่ยังไม่ได้เรียกเก็บเงินแล้วในระบบอื่น ซึ่งทำเครื่องหมายสมุดรายวันรายได้ที่ยังไม่ได้เรียกเก็บเงินเป็น ถูกเอาออก และไม่ได้ลงรายการบัญชีธุรกรรมในบัญชีแยกประเภททั่วไป
- **กลับรายการรายการสมุดรายวันที่ตัดออก** – กลับรายการรายการสมุดรายวันที่ตัดออกที่ประมวลผลแล้ว ถ้ามีการผิดพลาดเกิดขึ้นระหว่างการประมวลผลรายการสำหรับ **ตัดรายการสมุดรายวันออก** ตัวเลือกนี้จะล้างกล่องกาเครื่องหมาย **ตัดอออกแล้ว** สำหรับรายการกำหนดการเรียกเก็บเงิน
- **ตัดรายการรายละเอียดการเรียกเก็บเงินออก** – ใช้กระบวนการนี้เมื่อรายได้ที่ยังไม่ได้เรียกเก็บเงินมีการประมวลผลในระบบภายนอก และรายละเอียดการเรียกเก็บเงินบางรายการมีการเรียกเก็บแล้ว กระบวนการนี้จะตรวจสอบให้แน่ใจว่าจํานวนเงินที่ถูกต้องปรากฏในบัญชีรายได้ที่ยังไม่ได้เรียกเก็บเงิน
- **กลับรายการรายการรายละเอียดการเรียกเก็บเงินที่ตัดออก** – กลับรายการการดำเนินการ **ตัดรายการรายละเอียดการเรียกเก็บเงินออก** ใดๆ

ฟิลด์ **ชื่อสมุดรายวัน** จะใช้ในการลงรายการบัญชี **สร้างรายการสมุดรายวัน** ที่บัญชีแยกประเภททั่วไป

> [!NOTE]
> กระบวนการตัดออกไม่ได้ลงรายการบัญชียอดเงินไปที่บัญชีแยกประเภททั่วไป ฟิลด์ **ชื่อสมุดรายวัน** ไม่พร้อมใช้งานกับกระบวนการตัดออกและกลับรายการที่ตัดออกทั้งหมด

### <a name="unbilled-revenue-stub-example"></a>ตัวอย่างการตัดรายได้ที่ยังไม่ได้เรียกเก็บเงินออก

กำหนดการเรียกเก็บเงินมีการตั้งค่าไว้เป็นเวลาหนึ่งปี ตั้งแต่ตุลาคมปี 2021 จนถึงเดือนกันยายน 2022 รายได้ที่ยังไม่ได้เรียกเก็บเงินมีการประมวลผลแล้วในระบบภายนอก มีการเรียกเก็บเงินของกำหนดการเรียกเก็บเงินแล้วเก้าเดือน จำนวนเงินของแต่ละรอบระยะเวลาการเรียกเก็บเงินคือ 250 เมื่อเริ่มต้นปี ยอดเงินรวมที่ลงรายการบัญชีไปยังรายได้ที่ยังไม่ได้เรียกเก็บเงินคือ $3,000 หลังจากเวลาเก้าเดือน $2,250 นี้ได้ถูกเรียกเก็บเงินแล้ว และ $750 อยู่ในรายได้ที่ยังไม่ได้เรียกเก็บเงิน

หากต้องการตั้งค่ากำหนดเรียกเก็บเงินโดยที่มีมูลค่าของรายได้ที่ยังไม่ได้เรียกเก็บเงินเพียงสามเดือนเท่านั้น ให้ปฏิบัติตามขั้นตอนต่อไปนี้

1. ในหน้า **ดูรายละเอียดการเรียกเก็บเงิน** ให้สร้างกำหนดการเรียกเก็บเงินตามรอบระยะเวลาตั้งแต่ตุลาคมปี 2021 จนถึงเดือนกันยายน 2022 หมายเลขสินค้า S0001 และจํานวนเงิน$250 ต่อเดือน
2. เลือก **สร้างรายการสมุดรายวัน** สำหรับกำหนดการเรียกเก็บเงิน มีการลงรายการบัญชี $3,000 ไปยังรายได้ที่ยังไม่ได้เรียกเก็บเงินแล้ว
3. เลือก **ตัดรายการรายละเอียดการเรียกเก็บเงินออก** และระบุวันที่ธุรกรรมของเดือนมิถุนายนปี 2022 (เก้าเดือน) รายการกำหนดการเรียกเก็บเงินจะไม่ปรากฏในการแสดงตัวอย่าง บรรทัดที่ได้รับผลกระทบจะขึ้นอยู่กับวันที่ธุรกรรม
4. เลือก **ตกลง**

เก้าเดือนแรกที่มีการเรียกเก็บเงินถูกตัดออก

[![ดูการตัดรายการรายละเอียดการเรียกเก็บเงินออก](./media/01_View-billing-detail-stub.png)](./media/01_View-billing-detail-stub.png)

$3,000 ถูกกลับรายการจากรายได้ที่ยังไม่ได้เรียกเก็บเงิน และ $750ใน รายได้ที่ยังไม่ได้เรียกเก็บเงินซึ่งคงเหลืออยู่ถูกลงรายการบัญชี เมื่อต้องการดูการลงรายการบัญชีรายได้ที่ยังไม่ได้เรียกเก็บเงิน ให้เลือก **การตรวจสอบรายการสมุดรายวันรายได้ที่ยังไม่ได้เรียกเก็บเงิน** บนแท็บ **การต่ออายุ** ของหน้ารายละเอียดรายการ

[![การตรวจสอบรายการสมุดรายวันรายได้ที่ยังไม่ได้เรียกเก็บเงิน](./media/02_Unbilled-rev-journal-audit.png)](./media/02_Unbilled-rev-journal-audit.png)

> [!NOTE]
> รายการสมุดรายวันรายได้ที่ยังไม่ได้เรียกเก็บเงินสามารถสร้างสำหรับระยะเวลาการต่ออายุใดๆ ถ้ารายการรายละเอียดการเรียกเก็บเงินทั้งหมดจากระยะเวลาก่อนหน้านี้ได้ถูกเรียกเก็บเงินแล้ว ตัวอย่างเช่น รายการกำหนดการเรียกเก็บเงินมีความถี่ในการเรียกเก็บเงินรายเดือนเป็นรอบระยะเวลา 12 เดือน ตั้งแต่มกราคมถึงธันวาคม 2021 บรรทัดนี้มีสามเงื่อนไขคือ ระยะเวลาเริ่มต้น ระยะเวลาที่สอง (เดือนมกราคมถึงธันวาคม 2022) และระยะเวลาที่สาม (เดือนมกราคมถึงธันวาคม ปี 2023) หลังจากสร้างใบแจ้งหนี้ของรายการรายละเอียดการเรียกเก็บเงินทั้งหมดจาก 12 เดือนแรกในปี 2021 แล้ว รายการสมุดรายวันของรายได้ที่ยังไม่ได้เรียกเก็บเงินจะสามารถสร้างสำหรับระยะเวลาที่สองได้
>
> สำหรับรายการรอการตัดบัญชีที่ใช้คุณลักษณะรายได้ที่ยังไม่ได้เรียกเก็บเงิน บรรทัดการเรียกเก็บเงินและบรรทัดส่วนลดจะถูกประมวลผล สำหรับรายการเหล่านี้ รายการสมุดรายวันรายได้ที่ยังไม่ได้เรียกเก็บเงินและกำหนดการรอตัดบัญชีสำหรับบรรทัดการเรียกเก็บเงินและบรรทัดส่วนลดจะถูกสร้างขึ้น
>
> รายการสมุดรายวันที่สร้างขึ้นให้กับสินค้าที่ไม่สามารถรอการตัดบัญชีและสินค้าที่สามารถรอการตัดบัญชีได้จะลงรายการบัญชีเครดิตที่บัญชีรายได้ต่างๆ
