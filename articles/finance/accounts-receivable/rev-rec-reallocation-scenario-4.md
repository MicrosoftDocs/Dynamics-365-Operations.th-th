---
title: การปันส่วนใหม่ของการรับรู้รายได้ - สถานการณ์ที่ 4
description: บทความนี้จะกล่าวถึงสถานการณ์การปันส่วนใหม่ที่มีการเอารายการออกจากใบสั่งขายที่ออกใบแจ้งหนี้บางส่วนแล้วที่มีอยู่ สถานการณ์นี้ทำให้เกิดผลลัพธ์แบบเดียวกัน ไม่ว่าจะมีการเอารายการออกจากใบสั่งขายหรือตั้งค่าเป็นสถานะถูกยกเลิก
author: bking
ms.date: 12/21/2020
ms.topic: index-page
ms.prod: ''
ms.technology: ''
ms.search.form: Customer
audience: Application User
ms.reviewer: twheeloc
ms.search.region: Global
ms.author: bking
ms.search.validFrom: 2020-12-21
ms.dyn365.ops.version: 10.0.14
ms.openlocfilehash: 8ec28460319e7bfabe82261ee4ed7861c4b6eb11
ms.sourcegitcommit: 1909d18a74cef85aad020a6a7473281e451f58c7
ms.translationtype: HT
ms.contentlocale: th-TH
ms.lasthandoff: 08/24/2022
ms.locfileid: "9348281"
---
# <a name="revenue-recognition-reallocation--scenario-4"></a>การปันส่วนใหม่ของการรับรู้รายได้ – สถานการณ์ที่ 4

[!include [banner](../includes/banner.md)]

บทความนี้จะกล่าวถึงสถานการณ์การปันส่วนใหม่ที่มีการเอารายการออกจากใบสั่งขายที่ออกใบแจ้งหนี้บางส่วนแล้วที่มีอยู่ สถานการณ์นี้ทำให้เกิดผลลัพธ์แบบเดียวกัน ไม่ว่าจะมีการเอารายการออกจากใบสั่งขายหรือตั้งค่าเป็นสถานะถูกยกเลิก

สำหรับสถานการณ์นี้ ตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ไม่** บนแท็บ **การรับรู้รายได้** ของหน้า **พารามิเตอร์บัญชีแยกประเภททั่วไป** (**การรับรู้รายได้ \> การตั้งค่า \> พารามิเตอร์บัญชีแยกประเภททั่วไป**)

[![ตัวเลือกลงรายการบัญชีการแก้ไขใบแจ้งหนี้ในบัญชีลูกหนี้ตั้งค่าเป็น ไม่](./media/37_rev-rec-scenarios.png)](./media/37_rev-rec-scenarios.png)

มีการสร้างใบสั่งขายสำหรับลูกค้า US\_SI\_0003 ลูกค้าจะซื้อแล็ปท็อป (หมายเลขสินค้า S0012) บริการติดตั้ง (หมายเลขสินค้า S0001) และแผนการสนับสนุนสำหรับแล็ปท็อป (หมายเลขสินค้า S0008, "บริการทางวิศวกรรมที่ยั่งยืน") รายได้สำหรับแล็ปท็อปและบริการติดตั้งจะรับรู้ในทันที รายได้สําหรับแผนการสนับสนุนจะรอตัดบัญชีและมีการรับรู้มากกว่า 12 เดือนตามที่กําหนดไว้โดยช่วงวันที่ในสัญญา

[![รายการใบสั่งขายสําหรับแล็ปท็อป บริการติดตั้ง และแผนการสนับสนุน](./media/38_rev-rec-scenarios.png)](./media/38_rev-rec-scenarios.png)

ใบสั่งขายได้รับการยืนยันแล้ว เนื่องจากสินค้าทั้งสามรายการได้รับการตั้งค่าสำหรับการปันส่วนราคาสำหรับรายได้ ราคาสำหรับรายได้จะมีการคำนวณเมื่อยืนยันใบสั่งขายแล้ว คุณสามารถดูรายได้ที่จะรับรู้ในหน้า **การปันส่วนราคาสำหรับรายได้** (บนหน้า **ใบสั่งขาย** ในบานหน้าต่างการดำเนินการ บนแท็บ **จัดการ** ในกลุ่ม **การรับรู้รายได้** เลือก **การปันส่วนราคาสำหรับรายได้**) รายได้สําหรับแล็ปท็อปจะมีการลงรายการบัญชีไปยังบัญชีรายได้ในจํานวน $995.84 รายได้สําหรับบริการติดตั้งจะมีการลงรายการบัญชีไปยังบัญชีรายได้ในจํานวน $314.47 รายได้สําหรับแผนการสนับสนุนจะมีการลงรายการบัญชีไปยังบัญชีรายได้ที่รอตัดบัญชีในจํานวน $188.69 ผลรวมของราคาสำหรับรายได้ต้องเท่ากับผลรวมของรายการที่ตั้งค่าไว้เพื่อจัดเก็บการปันส่วนราคาสำหรับรายได้ ($1,499.00)

[![หน้าการปันส่วนราคาสำหรับรายได้](./media/39_rev-rec-scenarios.png)](./media/39_rev-rec-scenarios.png)

ลูกค้าได้รับการออกใบแจ้งหนี้สำหรับแล็ปท็อปและแผนการสนับสนุน แต่ไม่ใช่สำหรับบริการติดตั้ง ภาพประกอบต่อไปนี้จะแสดงรายการบัญชีที่ลงรายการบัญชีไว้ของใบแจ้งหนี้

[![รายการบัญชีของใบสั่งขายที่ออกใบแจ้งหนี้แล้ว](./media/40_rev-rec-scenarios.png)](./media/40_rev-rec-scenarios.png)

รายการบัญชีจะลงรายการบัญชี $1,276.94 ไปยังบัญชีลูกหนี้ แต่เนื่องจากใบแจ้งหนี้นี้มีใบแจ้งหนี้บางส่วน รายได้หรือรายได้รอตัดบัญชีบวกภาษีจะไม่เท่ากับจำนวนเงินของบัญชีลูกหนี้ มีการลงรายการบัญชีส่วนต่าง -$14.47 ไปยังบัญชีรอการโอนสำหรับรายได้ของใบแจ้งหนี้บางส่วน

นอกจากนี้ ยังมีการสร้างกำหนดการรับรู้รายได้ด้วย

[![หน้ากำหนดการรับรู้รายได้ของใบแจ้งหนี้บางส่วน](./media/41_rev-rec-scenarios.png)](./media/41_rev-rec-scenarios.png)

ต่อมา ลูกค้าตัดสินใจที่จะไม่ซื้อบริการติดตั้ง รายการนั้นจึงถูกลบออกจากใบสั่งขาย โปรดทราบว่าไม่สามารถยืนยันใบสั่งขายอีกครั้งได้ เนื่องจากมีเฉพาะรายการที่ออกใบแจ้งหนี้แล้วเท่านั้นที่จะยังคงอยู่ในใบสั่งขาย

[![ใบสั่งขายหลังมีการเอารายการบริการติดตั้งออก](./media/42_rev-rec-scenarios.png)](./media/42_rev-rec-scenarios.png)

ถึงแม้ว่าจะไม่สามารถยืนยันใบสั่งขายได้ แต่สามารถปันส่วนใหม่ได้ ในใบสั่งขาย ให้เลือก **ปันส่วนราคาใหม่ด้วยรายการใบสั่งใหม่** เพื่อเปิดหน้า **ปันส่วนราคาใหม่ด้วยรายการใบสั่งใหม่** เลือกรายการใบสั่งขายที่เหลืออยู่สองรายการ แล้วเลือก **อัปเดตการปันส่วนใหม่** คอลัมน์ **จำนวนเงินที่ปันส่วนใหม่** จะแสดงราคาสำหรับรายได้ใหม่ของรายการใบสั่งขายแต่ละรายการที่เหลืออยู่

[![ราคาสำหรับรายได้ใหม่ในหน้าปันส่วนราคาใหม่ด้วยรายการใบสั่งใหม่](./media/43_rev-rec-scenarios.png)](./media/43_rev-rec-scenarios.png)

จากนั้น ให้เลือก **ใบสำคัญที่คาดไว้** เพื่อดูรายการบัญชี

[![รายการบัญชีในหน้าใบสำคัญที่คาดไว้](./media/44_rev-rec-scenarios.png)](./media/44_rev-rec-scenarios.png)

บนหน้า **ใบสำคัญที่คาดไว้** ห้ารายการล่าสุดจะมีการกลับรายการบัญชีเดิมจากใบแจ้งหนี้ที่ลงรายการบัญชี สี่รายการแรกเป็นรายการบัญชีใหม่ที่ลงรายการบัญชีแล้วของใบแจ้งหนี้ สิ่งสำคัญคือคุณต้องเข้าใจว่าใบแจ้งหนี้ใหม่จะไม่แสดงต่อลูกค้า หลังจากการปันส่วนใหม่แล้ว ลูกค้ายังคงค้างชำระอยู่ $1,276.94 ซึ่งเป็นจำนวนเงินที่ต้องลงรายการบัญชีไปยังบัญชีลูกหนี้ในรายการบัญชีใหม่ รายได้ใหม่หรือรายได้รอตัดบัญชีบวกภาษีจะเท่ากับ $1,276.94 ดังนั้นคุณจึงไม่ต้องลงรายการบัญชีไปยังบัญชีรอการโอนสำหรับรายได้ของใบแจ้งหนี้บางส่วน

เมื่อต้องการดําเนินการปันส่วนใหม่ให้เสร็จสมบูรณ์ ให้เลือก **ประมวลผล** ระบบจะป้อนวันที่ลงรายการบัญชี หลังจากการปันส่วนใหม่เสร็จสมบูรณ์แล้ว หน้า **การปันส่วนราคาสำหรับรายได้** จะแสดงการปันส่วนราคาของสินค้าสองรายการที่เหลืออยู่

[![การปันส่วนราคาใหม่สำหรับสินค้าที่เหลืออยู่ในหน้าการปันส่วนราคาสำหรับรายได้](./media/45_rev-rec-scenarios.png)](./media/45_rev-rec-scenarios.png)

กำหนดการรับรู้รายได้จะได้รับการอัปเดตด้วยตามราคาการปันส่วนใหม่ของรายได้ จากใบสั่งขาย ให้เปิดหน้า **กำหนดการรับรู้รายได้** ก่อนหน้านี้ มีข้อมูล 13 รายการสำหรับสินค้า S0008 (มีกำหนดการ 12 เดือนกำหนดให้กับสินค้านี้) ขณะนี้มีอยู่ 39 รายการ: รายการในกำหนดการเดิม 13 รายการ รายการของกำหนดการกลับรายการ 13 รายการ และ 13 รายการที่อิงอยู่กับราคาสำหรับรายได้ใหม่

[![หน้ากำหนดการรับรู้รายได้ที่อัปเดตและมีข้อมูล 39 รายการสำหรับสินค้า S0008](./media/46_rev-rec-scenarios.png)](./media/46_rev-rec-scenarios.png)

เมื่อคุณเลือก **ใบสำคัญ** สมุดรายวันใบแจ้งหนี้จะแสดงรายการบัญชีเดิม เมื่อต้องการดูรายการที่กลับรายการและรายการบัญชีใหม่จากใบสั่งขาย ให้เลือก **การปรับปรุงรายได้** ในบานหน้าต่างการดำเนินการ แล้วเลือก **ใบสำคัญ**

จากนั้นให้เปิดหน้า **ลูกค้าทั้งหมด** (**บัญชีลูกหนี้ \> ลูกค้า \> ลูกค้าทั้งหมด**) เลือกลูกค้า **US\_SI\_0003** แล้วเลือก **ธุรกรรม** หน้า **ธุรกรรมของลูกค้า** จะแสดงเฉพาะใบแจ้งหนี้เดิม (000008) พร้อมกับรายการบัญชีเดิม เนื่องจากตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ไม่** บนหน้า **พารามิเตอร์บัญชีแยกประเภททั่วไป** จะมีการอัปเดตเฉพาะบัญชีแยกประเภททั่วไปเท่านั้น ดังนั้น รายการบัญชีที่กลับรายการและที่อัปเดตจะไม่แสดง โปรดทราบว่าธุรกรรมการปรับปรุงรายได้ที่สร้างขึ้นใน [สถานการณ์ที่ 3](rev-rec-reallocation-scenario-3.md) จะปรากฏขึ้น

[![รายการบัญชีเดิมในหน้าธุรกรรมของลูกค้า](./media/47_rev-rec-scenarios.png)](./media/47_rev-rec-scenarios.png)


[!INCLUDE[footer-include](../../includes/footer-banner.md)]
