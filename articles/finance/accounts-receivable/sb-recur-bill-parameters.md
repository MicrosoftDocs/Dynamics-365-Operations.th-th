---
title: พารามิเตอร์การเรียกเก็บเงินตามสัญญาที่เกิดซ้ำ
description: หัวข้อนี้อธิบายวิธีการตั้งค่าค่าเริ่มต้นของกำหนดการเรียกเก็บเงินซึ่งสร้างขึ้นในการเรียกเก็บเงินตามสัญญาที่เกิดซ้ำ และยังอธิบายวิธีการสร้างกลุ่มกำหนดการเรียกเก็บเงินด้วย
author: JodiChristiansen
ms.date: 11/04/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: twheeloc
ms.search.scope: Core, Operations
ms.custom: 539093
ms.search.region: Global
ms.author: jchrist
ms.search.validFrom: 2021-11-05
ms.dyn365.ops.version: 10.0.24
ms.openlocfilehash: 4c52095aa49962cbfc577faf71ab0d71929a386b
ms.sourcegitcommit: 836695c0e95d366ba993f34eee30f57191f356d8
ms.translationtype: HT
ms.contentlocale: th-TH
ms.lasthandoff: 04/21/2022
ms.locfileid: "8629445"
---
# <a name="recurring-contract-billing-parameters"></a>พารามิเตอร์การเรียกเก็บเงินตามสัญญาที่เกิดซ้ำ

ใช้หน้า **พารามิเตอร์การเรียกเก็บเงินตามสัญญาที่เกิดซ้ำ** เพื่อตั้งค่าเริ่มต้นของกำหนดการเรียกเก็บเงินซึ่งสร้างขึ้นในการเรียกเก็บเงินตามสัญญาที่เกิดซ้ำ กำหนดการเรียกเก็บเงินทั้งหมดที่คุณสร้างขึ้นจะใช้ค่าเริ่มต้นเหล่านี้ตั้งแต่แรก แต่คุณสามารถเปลี่ยนค่าต่างๆ ของกำหนดการเรียกเก็บเงินแต่ละรายการได้ตามที่ต้องการ

## <a name="general-tab"></a>แท็บทั่วไป

1. บนหน้า **พารามิเตอร์การเรียกเก็บเงินตามสัญญาที่เกิดซ้ำ** บนแท็บ **ทั่วไป** ในฟิลด์ **กลุ่มกำหนดการเรียกเก็บเงิน** เลือกกลุ่มกำหนดการเรียกเก็บเงิน สำหรับข้อมูลเกี่ยวกับวิธีการตั้งค่ากลุ่มกำหนดการเรียกเก็บเงิน ดูที่ส่วน [กลุ่มกำหนดการเรียกเก็บเงิน](#set-up-billing-schedule-groups) ที่อยู่ต่อไปในหัวข้อนี้
2. ในฟิลด์ **ชนิดการยกเลิก** ให้เลือกวิธีการคํานวณใบแจ้งหนี้ขั้นสุดท้าย เมื่อกำหนดการเรียกเก็บเงินถูกยกเลิก

    - **ปรับปรุงกำหนดการ** – ตัดยอดของกำหนดการเรียกเก็บเงินในวันที่ยกเลิก เปลี่ยนสถานะของกำหนดการเป็น **การเรียกเก็บเงินครั้งสุดท้าย** และปรับปรุงกำหนดการรอตัดบัญชีที่เกี่ยวข้องโดยการย้อนกลับจำนวนเงินที่ไม่ต้องมีการรับรู้อีกต่อไป หากวันที่เริ่มต้นของการเรียกเก็บเงินอยู่หลังวันที่ยกเลิก รอบระยะเวลาการเรียกเก็บเงินที่เหลืออยู่จะถูกลบออก
    - **เรียกเก็บเงินส่วนที่เหลือ** – เพิ่มจำนวนเงินคงเหลือใดๆ ในกำหนดการเรียกเก็บเงินในรอบระยะเวลาการยกเลิก และเปลี่ยนสถานะของกำหนดการเป็น **การเรียกเก็บเงินครั้งสุดท้าย** และอัปเดตกำหนดการรอตัดบัญชี หากวันที่เริ่มต้นของการเรียกเก็บเงินเป็นวันหลังจากวันที่ยกเลิก จำนวนเงินรวมของรอบระยะเวลาการเรียกเก็บเงินที่เหลืออยู่ทั้งหมดจะถูกบวกเพิ่มเข้าในรอบระยะเวลาการเรียกเก็บเงิน และรอบระยะเวลาการเรียกเก็บเงินที่เหลือจะถูกลบออก
    - **ไม่มีการปรับปรุง** – ยกเลิกกำหนดการเรียกเก็บเงินในวันที่ยกเลิก ไม่มีการปรับปรุงที่ทำกับกำหนดการเรียกเก็บเงิน

3. ในฟิลด์ **ชนิดกำหนดการเฉพาะ** เลือก **ไม่มี** เพื่อระบุว่าลูกค้าถูกกจํากัดเฉพาะกำหนดการเรียกเก็บเงินเดียว เลือก **ต่อลูกค้า** หรือ **ต่อผู้ใช้** เพื่อระบุว่าลูกค้าถุกจํากัดเฉพาะกับกำหนดการเฉพาะ
4. ตั้งค่าตัวเลือก **ปรับเป็นเดือน** เป็น **ใช่** ปรับรายการรายละเอียดกำหนดการเรียกเก็บเงินให้สอดคล้องตามวันที่สิ้นสุดของเดือนเมื่อมีการสร้างหรืออัปเดตกำหนดการเรียกเก็บเงิน ตั้งค่าเป็น **ไม่** เพื่อใช้วันที่ส่วนที่เพิ่ม
5. ตั้งค่าตัวเลือก **แบ่งตามสัดส่วนในรอบระยะเวลาบางส่วน** เป็น **ใช่** เพื่อปันส่วนยอดเงินในการเรียกเก็บเงินตามจำนวนวันในรอบระยะเวลา ตั้งค่าเป็น **ไม่** เพื่อให้มีจำนวนเงินที่เท่ากันในรอบระยะเวลาการเรียกเก็บเงินแต่ละรอบ โดยไม่พิจารณาตามจํานวนวัน
6. หากคุณตั้งค่าตัวเลือก **แบ่งตามสัดส่วนในรอบระยะเวลาบางส่วน** เป็น **ใช่** ตั้งค่าฟิลด์ **วิธีการแบ่งตามสัดส่วน** เป็น **รายวัน** เพื่อกระจายจํานวนเงินตามจํานวนวันในรอบระยะเวลา ตั้งค่าเป็น **รายเดือน** เพื่อให้มีจํานวนเงินที่เท่ากันทุกเดือน
7. ระบุว่ากำหนดการเรียกเก็บเงินที่สร้างขึ้นใหม่จะถูกระงับตามค่าเริ่มต้นหรือไม่

    > [!NOTE]
    > เมื่อต้องการลบการระงับในกำหนดการเรียกเก็บเงิน ผู้ใช้ต้องเป็นส่วนหนึ่งของกลุ่มผู้ใช้ เลือก **การแทนที่ของกลุ่มผู้ใช้สำหรับการยกเลิกการระงับ** เพื่อตั้งค่ากลุ่มผู้ใช้ที่มีการเปิดใช้งานตัวเลือก **อนุญาตให้ยกเลิกการระงับ**

8. ในฟิลด์ **ชนิดธุรกรรมใบแจ้งหนี้** ให้เลือกชนิดธุรกรรมใบแจ้งหนี้เริ่มต้นสำหรับกำหนดการเรียกเก็บเงินใหม่
9. ตั้งค่าตัวเลือก **ปรับการรอตัดบัญชีกับการเรียกเก็บเงิน** เป็น **ใช่** เพื่อปรับกำหนดการรอตัดบัญชีที่สอดคล้องกัน เพื่อให้ใช้วันที่เดียวกันกับกำหนดการเรียกเก็บเงิน ตั้งค่าเป็น **ไม่** เพื่อใช้วันที่อื่น
10. ถ้าคุณใช้คุณลักษณะการแบ่งส่วนรายได้อยู่ ให้ตั้งค่าตัวเลือก **สร้างการแบ่งส่วนรายได้โดยอัตโนมัติ** เป็น **ใช่** เมื่อมีการเพิ่มสินค้าในกำหนดการเรียกเก็บเงิน กล่องกาเครื่องหมาย **การแบ่งส่วนรายได้** จะถูกเลือกโดยอัตโนมัติบนรายการกำหนดการเรียกเก็บเงิน ถ้ามีการตั้งค่าสินค้าเป็นสินค้าที่มีการแบ่งส่วนรายได้ ตั้งค่าตัวเลือกเป็น **ไม่** ถ้าคุณต้องการเลือกกล่องกาเครื่องหมาย **การแบ่งส่วนรายได้** ด้วยตนเอง
11. ตั้งค่าฟิลด์สำหรับการสร้างใบสั่งขาย:

    - คุณสามารถรวมบัญชีใบแจ้งหนี้ตามรอบระยะเวลา ลูกค้า หรือสินค้าได้ โดยสามารถตั้งค่าชุดของค่า **ใช่** และ **ไม่** ได้ และยังสามารถแบ่งส่วนใบแจ้งหนี้ตามกลุ่มสินค้าได้ด้วย
    - ตัวเลือกการลงรายการบัญชีต่อไปนี้จะสามารถใช้งานสำหรับใบแจ้งหนี้:

        - **สร้างใบสั่งขาย** – สร้างเฉพาะใบสั่งขาย
        - **แสดงการลงรายการบัญชีใบแจ้งหนี้** – ออกใบแจ้งหนี้ใบสั่งขาย และเปิดหน้าที่คุณสามารถลงรายการบัญชีใบแจ้งหนี้ด้วยตนเองได้
        - **สร้างใบแจ้งหนี้ข้อความค่าธรรมเนียม** – เลือกตัวเลือกนี้ถ้าคุณจะใช้ใบแจ้งหนี้ข้อความอิสระ
        - **ลงรายการบัญชีใบแจ้งหนี้โดยอัตโนมัติ** – ออกใบแจ้งหนี้ใบสั่งขายและลงรายการบัญชีโดยอัตโนมัติ

    - ตั้งค่าตัวเลือก **เพิ่มวันที่เรียกเก็บเงินในคำอธิบายสินค้า** เป็น **ใช่** เพื่อเพิ่มคำอธิบายที่มีวันที่เริ่มต้นและวันที่สิ้นสุดของการเรียกเก็บเงิน
    - ตั้งค่าตัวเลือก **ไม่รวมปริมาณการใช้วัสดุเป็นศูนย์** เป็น **ใช่** เพื่อไม่รวมรายการกำหนดการเรียกเก็บเงินที่ไม่มีปริมาณการใช้วัสดุ ตั้งค่าเป็น **ไม่** เพื่อรวมรายการเหล่านั้นในใบสั่งขาย
    - ตั้งค่าตัวเลือก **ไม่ต้องพิมพ์รายการข้อมูลรอง** เป็น **ใช่** ถ้าคุณไม่ต้องการพิมพ์รายการข้อมูลรองของการแบ่งส่วนรายได้ในใบสั่งขาย เฉพาะสินค้าหลักเท่านั้นที่จะปรากฏในใบแจ้งหนี้ ถ้ายอดเงินสุทธิของรายการข้อมูลรอง (ถูกซ่อน) เป็นผลรวมที่ไม่ใช่ศูนย์ ยอดเงินสุทธิของรายการหลักจะแสดงสรุปข้อมูลของรายการข้อมูลรอง ตั้งค่าตัวเลือกเป็น **ไม่** เพื่อพิมพ์รายการข้อมูลรองทั้งหมดที่อยู่ใต้รายการข้อมูลหลักในใบแจ้งหนี้การขาย

12. ตั้งค่าฟิลด์ต่างๆ สำหรับการสนับสนุนและการต่ออายุ:

    - ตั้งค่าตัวเลือก **เปิดใช้งานการสนับสนุนและการต่ออายุอัตโนมัติ** เป็น **ใช่** เพื่อใช้คุณลักษณะการสนับสนุนและการต่ออายุในใบสั่งขายโดยอัตโนมัติ
    - ในฟิลด์ **ระดับการสนับสนุนและการต่ออายุ** ให้เลือกระดับการสนับสนุนและการต่ออายุเริ่มต้น
    - ในฟิลด์ **ปริมาณการสนับสนุนและการต่ออายุ** ให้ระบุปริมาณการสนับสนุนและการต่ออายุ
    - ในฟิลด์ **วันที่เริ่มต้นของการสนับสนุนและการต่ออายุเริ่มต้น** ให้ระบุวันที่ที่จะใช้เป็นวันที่เริ่มต้นที่เป็นค่าเริ่มต้นสำหรับการสนับสนุนและการต่ออายุ:

        - **วันที่ธุรกรรม** – ใช้วันที่ของธุรกรรมเป็นวันที่เริ่มต้น
        - **การเริ่มต้นของเดือนปัจจุบัน** – ใช้วันแรกของเดือนปัจจุบันเป็นวันที่เริ่มต้น
        - **การเริ่มต้นของเดือนถัดไป** – ใช้วันแรกของเดือนถัดไปเป็นวันที่เริ่มต้น หากวันที่ทำธุรกรรมเป็นวันแรก จะมีการใช้วันแรกของเดือนปัจจุบัน
        - **กฎข้อที่ 15** – ใช้วันแรกของเดือนปัจจุบันเป็นวันที่เริ่มต้นถ้าวันที่ของธุรกรรมอยู่ระหว่างวันที่หนึ่งและวันที่สิบห้าของเดือน ถ้าวันที่ของธุรกรรมเป็นวันที่สิบหกหรือหลังจากนั้น ให้ใช้วันแรกของเดือนถัดไปเป็นวันที่เริ่มต้น

    - ตั้งค่าตัวเลือก **รวมส่วนลดในการคํานวณ** เป็น **ใช่** เพื่อรวมยอดส่วนลดในยอดเงินการสนับสนุนหรือการต่ออายุ ตั้งค่าเป็น **ไม่** เพื่อไม่รวมยอดส่วนลด
    - ในฟิลด์ **ความถี่ในการสนับสนุน** และ **ความถี่ในการต่ออายุ** เลือกความถี่ที่จะใช้เมื่อมีการเพิ่มรายการของการสนับสนุและการต่ออายุลงในกำหนดการเรียกเก็บเงิน: **รายวัน**, **รายเดือน**, **รายไตรมาส**, **รายครึ่งปี** หรือ **รายปี**.
    - ตั้งค่าตัวเลือก **ปรับตามกลุ่มสินค้า** เป็น **ใช่** เพื่อปรับวันที่เริ่มต้นและวันที่สิ้นสุดของสินค้าใหม่ให้สอดคล้องกับสินค้าที่มีอยู่ตามกลุ่มสินค้า
    - ตั้งค่าตัวเลือก **ปรับเป็นช่วงเวลาที่ยังไม่ได้เรียกเก็บเงินถัดไป** เป็น **ใช่** เพื่อระบุวันที่การปรับของสินค้าการต่ออายุตามวันที่ของรอบระยะเวลาที่ยังไม่ได้เรียกเก็บเงินถัดไปหลังจากการต่ออายุเริ่มต้น
    - ตั้งค่าตัวเลือก **คัดลอกหมายเลขลําดับประจำสินค้า** เป็น **ใช่** เพื่อคัดลอกหมายเลขลำดับประจำสินค้าจากรายการใบสั่งขายเริ่มต้นไปยังรายการกำหนดการเรียกเก็บเงินที่เกี่ยวข้อง

13. ถ้าคุณใช้การเลื่อนระดับในกำหนดการเรียกเก็บเงิน ให้เลือกวิธีการที่ใช้สร้างการคํานวณดัชนีราคาผู้บริโภค
14. ตั้งค่าตัวเลือก **ติดตามการเปลี่ยนแปลงราคา** เป็น **ใช่** ถ้าคุณต้องการให้เรกคอร์ดของราคาเปลี่ยนแปลงในรายการกำหนดการเรียกเก็บเงิน ถ้ารายการกำหนดการเรียกเก็บเงินมีการเปลี่ยนแปลงด้วยตนเองจากมาตรฐานเป็นแบบคงที่ และมีการป้อนราคาใหม่ ข้อมูลการตรวจสอบจะถูกติดตามบนรายการกำหนดการเรียกเก็บเงิน ตั้งค่าตัวเลือกเป็น **ไม่** หากคุณไม่ต้องการติดตามการเปลี่ยนแปลงเหล่านี้
15. ระบุว่าเรกคอร์ดมีการกรองตามวันที่เริ่มต้นหรือวันที่สิ้นสุดตามค่าเริ่มต้นในหน้า **สร้างใบแจ้งหนี้** หรือไม่
16. ถ้าคุณใช้คุณลักษณะ **รายได้ที่ยังไม่ได้เรียกเก็บเงิน** ให้ระบุตัวเลือกที่จะใช้:

    - ตั้งค่าตัวเลือก **ลงรายการบัญชีสมุดรายวันทั่วไปโดยอัตโนมัติ** เป็น **ใช่** ถ้าคุณต้องการสร้างและลงรายการบัญชีสมุดรายวันทั่วไปพร้อมกัน ตั้งค่าเป็น **ไม่** ถ้าคุณต้องการสร้างสมุดรายวันทั่วไป แล้วลงรายการบัญชีด้วยตนเอง
    - ในฟิลด์ **ชื่อสมุดรายวันเริ่มต้น** ให้เลือกชื่อสมุดรายวันเริ่มต้นที่จะใช้เมื่อสร้างสมุดรายวันทั่วไป
    - ในฟิลด์ **วิธีการที่ยังไม่ได้เรียกเก็บเงินระยะสั้น** ให้เลือกวิธีการที่ยังไม่ได้เรียกเก็บเงินระยะสั้น ถ้าคุณไม่ได้ใช้วิธีการนั้นอยู่ ถ้าคุณเลือก **ไม่มี** ฟังก์ชันระยะสั้นจะไม่ใช้กับรายได้ที่ยังไม่ได้เรียกเก็บเงิน เลือก **รอบระยะเวลาหมุนเวียน** เพื่อใช้ 12 เดือนหรือ **ปีคงที่** เพื่อใช้ปีบัญชีที่เหลือเสมอ

17. ระบุตัวเลือกที่จะใช้เมื่อกำหนดการเรียกเก็บเงินและรายการกำหนดการนั้นถูกยกเลิก:

    - **ออกเครดิต** – สร้างใบลดหนี้เมื่อกำหนดการเรียกเก็บเงินหรือรายการกำหนดการเรียกเก็บเงินถูกยกเลิก
    - **การปรับปรุงเครดิต** – สร้างการปรับปรุงเครดิตสำหรับกำหนดการเรียกเก็บเงินเมื่อมีการยกเลิกรายการ การปรับปรุงเครดิตจะปรากฏขึ้นในรอบระยะเวลาการเรียกเก็บเงินในอนาคตของกำหนดการเรียกเก็บเงิน การปรับปรุงเครดิตจะอัปเดตจำนวนเงินในใบแจ้งหนี้โดยอัตโนมัติสำหรับรอบระยะเวลาการเรียกเก็บเงินถัดไปจนกว่าเครดิตจะเสร็จสิ้นการใช้กับกำหนดการเรียกเก็บเงิน
    - **ไม่มีเครดิต** – ไม่ต้องสร้างการปรับปรุงเครดิตหรือใบลดหนี้เมื่อกำหนดการเรียกเก็บเงินหรือรายการกำหนดการเรียกเก็บเงินถูกยกเลิก ตัวเลือกนี้สามารถใช้ได้เฉพาะเมื่อใช้ตัวเลือก **ไม่มีการปรับปรุง** ในการยกเลิกกำหนดการเรียกเก็บเงิน

## <a name="sequence-number-tab"></a>แท็บลำดับหมายเลข

ใช้แท็บ **หมายเลขลำดับ** บนหน้า **พารามิเตอร์การเรียกเก็บเงินตามสัญญาที่เกิดซ้ำ** เพื่อตั้งค่าเริ่มต้นสำหรับหมายเลขกำหนดการเรียกเก็บเงิน ค่าเริ่มต้นมีการตั้งค่าในหน้า **ลำดับหมายเลข** (**การจัดการองค์กร \> ลำดับหมายเลข \> ลำดับหมายเลข**)

## <a name="set-up-billing-schedule-groups"></a>ตั้งค่ากลุ่มกำหนดการเรียกเก็บเงิน

ใช้หน้า **กลุ่มกำหนดการเรียกเก็บเงิน** เพื่อสร้างกลุ่มกำหนดการเรียกเก็บเงินสำหรับการเรียกเก็บเงินตามสัญญาที่เกิดซ้ำ เมื่อมีการสร้างกําหนดการเรียกเก็บเงินใหม่ และใช้กลุ่มกำหนดการเรียกเก็บเงิน ค่าที่กําหนดไว้ในหน้า **กลุ่มกําหนดการเรียกเก็บเงิน** จะถูกป้อนเป็นค่าเริ่มต้นของกําหนดการเรียกเก็บเงิน คุณสามารถเปลี่ยนค่าเริ่มต้นใดๆ ของกำหนดการเรียกเก็บเงินเฉพาะที่คุณสร้างได้ คุณสามารถตั้งค่ากลุ่มกําหนดการเรียกเก็บเงินหลายกลุ่ม แล้วกําหนดหนึ่งกลุ่มเป็นกลุ่มกําหนดการเรียกเก็บเงินเริ่มต้นในหน้า **พารามิเตอร์การเรียกเก็บเงินตามสัญญาที่เกิดซ้ำ**

เมื่อต้องการสร้างกลุ่มกําหนดการเรียกเก็บเงินสำหรับการเรียกเก็บเงินตามสัญญาที่เกิดซ้ำ ให้ปฏิบัติตามขั้นตอนเหล่านี้

1. บนหน้า **กลุ่มกําหนดการเรียกเก็บเงิน** ให้เลือก **ใหม่** เพื่อสร้างกลุ่มกําหนดการเรียกเก็บเงิน
2. ในฟิลด์ **กลุ่มกําหนดการเรียกเก็บเงิน** ให้ป้อนรหัสเฉพาะ
3. ในฟิลด์ **คำอธิบาย** ให้ป้อนคำอธิบาย
4. ในฟิลด์ **ความถี่ในการเรียกเก็บเงิน** ให้ระบุความถี่ในการเรียกเก็บเงินตามกำหนดการเรียกเก็บเงินกับลูกค้า: **ครั้งเดียว**, **รายวัน**, **รายเดือน**, **รายไตรมาส**, **รายครึ่งปี** หรือ **รายปี**
5. ในฟิลด์ **ช่วงเวลาการเรียกเก็บเงิน** ให้ป้อนช่วงเวลาการเรียกเก็บเงิน ตัวอย่างเช่น ตั้งค่าฟิลด์ **ความถี่ในการเรียกเก็บเงิน** เป็น **รายเดือน** และฟิลด์ **ช่วงเวลาการเรียกเก็บเงิน** เป็น **2** เพื่อเรียกเก็บเงินทุกเดือนเว้นเดือน
6. ในฟิลด์ **วิธีการกำหนดราคา** ให้เลือกวิธีการกำหนดราคาเริ่มต้นสำหรับสินค้าในกำหนดการเรียกเก็บเงิน

    - **มาตรฐาน** – คํานวณราคาต่อหน่วยตามปริมาณรวมที่ป้อน และใช้การกําหนดราคามาตรฐานจากหน้า **ผลิตภัณฑ์ที่นำออกใช้** ในการจัดการข้อมูลผลิตภัณฑ์
    - **คงที่** – ใช้ราคาแบบคงที่ที่ป้อนในรายการกำหนดการเรียกเก็บเงิน
    - **ระดับ** – คํานวณราคาต่อหน่วยโดยใช้ปริมาณคงที่ที่ประเภทการกําหนดราคาต่างๆ ต้องกรอกข้อมูลแต่ละระดับก่อนย้ายไปยังประเภทการกําหนดราคาถัดไป
    - **ระดับคงที่** – คํานวณราคาต่อหน่วยโดยใช้ปริมาณคงที่และจำนวนเงินของราคารวมสำหรับประเภทการกําหนดราคาต่างๆ ราคาที่คิดค่าธรรมเนียมในรอบระยะเวลาการเรียกเก็บเงินจะใช้ราคารวมที่ตรงกับระดับที่มีปริมาณการเรียกเก็บเงินอยู่

7. ในฟิลด์ **ชนิดสินค้า** ให้เลือกชนิดของสินค้าสำหรับกลุ่มการเรียกเก็บเงิน:

    - **มาตรฐาน** – เลือกค่านี้ถ้าปริมาณเป็นแบบคงที่
    - **การใช้งาน** – เลือกค่านี้สำหรับสินค้าชนิดที่มีการวัดหรือชนิดการใช้ ถ้าคุณเลือกค่านี้ ให้ตั้งค่าฟิลด์ **ตัวเลือกการอ่านการใช้งาน** เป็น **การอ่าน** เพื่อป้อนค่า (การอ่าน) ของรอบระยะเวลาการเรียกเก็บเงินบนมิเตอร์หรืออุปกรณ์ ค่าที่ใช้จะถูกคํานวณตามรอบระยะเวลาการเรียกเก็บเงินก่อนหน้าและการอ่านค่าปัจจุบันที่คุณป้อน
    - **เหตุการณ์สำคัญ** – เลือกค่านี้เพื่อใช้ฟังก์ชันการเรียกเก็บเงินตามเหตุการณ์สำคัญ ถ้าคุณเลือกค่านี้ในฟิลด์ **เทมเพลตเหตุการณ์สำคัญ** ให้เลือกเทมเพลตเหตุการณ์สำคัญถ้าคุณใช้เทมเพลตอยู่
    - **ปริมาณการใช้** – เลือกค่านี้เพื่อป้อนค่าที่ใช้สรอบระยะเวลาการเรียกเก็บเงิน

8. ตั้งค่าตัวเลือก **ใบแจ้งหนี้แยกต่างหาก** เป็น **ใช่** เพื่อสร้างชุดของใบแจ้งหนี้ที่รวมบัญชีและใบแจ้งหนี้ที่แยกต่างหากสำหรับลูกค้ารายเดียวกัน ตัวอย่างเช่น ลูกค้ารายหนึ่งมีกำหนดการเรียกเก็บเงินห้ารายการ สามรายการจะถูกรวมบัญชีกับใบแจ้งหนี้ใบเดียว แต่อีกสองใบอื่นต้องใช้ใบแจ้งหนี้ที่แยกต่างหาก ตั้งค่าตัวเลือกเป็น **ไม่** เพื่อสร้างใบแจ้งหนี้ที่รวมบัญชีเพียงหนึ่งใบสำหรับลูกค้า
9. ตั้งค่าตัวเลือก **ต่ออายุโดยอัตโนมัติ** เป็น **ใช่** เพื่อต่ออายุกำหนดเวลาการเรียกเก็บเงินที่เกิดซ้ำโดยอัตโนมัติสำหรับรอบระยะเวลาการเรียกเก็บเงินถัดไปเมื่อมีการสร้างใบแจ้งหนี้ ตั้งค่าเป็น **ไม่** เพื่อต่ออายุกำหนดการเรียกเก็บเงินด้วยตนเอง ในฟิลด์ **รายการที่จะเพิ่มต่อการต่ออายุ** ให้ระบุว่าคุณต้องการเพิ่มกี่รายการในการต่ออายุแต่ละครั้ง
10. ตั้งค่าตัวเลือก **การเลื่อนระดับ** เป็น **ใช่** เพื่อใช้ *การเลื่อนระดับ* (การเพิ่มราคา) กับกำหนดการเรียกเก็บเงินที่เชื่อมโยงกับกลุ่มกำหนดการเรียกเก็บเงินนี้
