---
title: กำหนดการรอตัดบัญชีในการรอการตัดบัญชีรายได้และค่าใช้จ่าย
description: หัวข้อนี้อธิบายกำหนดการรอตัดบัญชีในการรอการตัดบัญชีรายได้และค่าใช้จ่าย
author: JodiChristiansen
ms.date: 11/04/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: twheeloc
ms.custom: 539093
ms.search.region: Global
ms.author: jchrist
ms.search.validFrom: 2021-11-05
ms.dyn365.ops.version: 10.0.24
ms.openlocfilehash: 9135ac733496a0c5d79669c35972c273c209f81d
ms.sourcegitcommit: a58dfb892e43921157014f0784bd411f5c40e454
ms.translationtype: HT
ms.contentlocale: th-TH
ms.lasthandoff: 05/04/2022
ms.locfileid: "8685990"
---
# <a name="deferral-schedules"></a>กำหนดการรอตัดบัญชี

ระบบจะสร้างกำหนดการรอตัดบัญชีหลังจากลงรายการบัญชีธุรกรรมแล้ว

คุณสามารถใช้หน้า **กำหนดการรอตัดบัญชีทั้งหมด** หรือ **กำหนดการรอตัดบัญชีที่ใช้งานอยู่** เพื่อตรวจสอบรายละเอียดเกี่ยวกับกำหนดการรอตัดบัญชี ข้อมูลที่แสดงจะขึ้นอยู่กับชนิดของกำหนดการรอตัดบัญชี (แบบเส้นตรงหรือตามเหตุการณ์) และชนิดของธุรกรรม รวมถึงรายการกำหนดการรอตัดบัญชีและยอดเงินรวมของกำหนดการรอตัดบัญชี คุณสามารถใช้หน้าเพื่อแก้ไขกำหนดการรอตัดบัญชี

## <a name="recognize-revenue"></a>รับรู้รายได้

> [!NOTE]
> - หากต้องการรับรู้รายได้ของกำหนดการรอตัดบัญชี ให้เริ่มต้นขั้นตอนที่ 1
> - หากต้องการรับรู้รายได้ของกำหนดการหลายรายการ ให้เริ่มต้นขั้นตอนที่ 2

1. บนหน้า **กำหนดการรอตัดบัญชีทั้งหมด** ในกริด **รายการกำหนดการ** ให้เลือกรายการที่คุณต้องการรับรู้ แล้วเลือก **รับรู้**
2. บนหน้า **การประมวลผลการรับรู้** ให้ตั้งค่าฟิลด์ **การดำเนินการของการรับรู้** เพื่อ **สร้างสมุดรายวันการรับรู้**
3. ในฟิลด์ **วันที่ตัดยอด** ให้เลือกวันที่ตัดยอด การประมวลผลจะรวมเฉพาะรายการที่มีวันที่สิ้นสุดอยู่ก่อนหน้าหรือเป็นวันเดียวกับวันที่ตัดยอดที่เลือกเท่านั้น
4. เลือก **ตัวกรอง** และเพิ่มตัวกรองข้อมูล เพื่อให้รายการแสดงเฉพาะช่วงของเรกคอร์ดที่คุณต้องการ
5. เลือก **ดูตัวอย่าง** เพื่อดูรายการ
6. ในรายการ ให้เลือกรายการใดๆ ที่คุณไม่ต้องการประมวลผล แล้วเลือก **ลบ**
7. เลือกว่าคุณต้องการสรุปรายการสมุดรายวันการรับรู้หรือไม่
8. ในส่วน **วันที่ทำธุรกรรม** คุณสามารถแทนที่วันที่ทำธุรกรรมด้วยวันที่เฉพาะที่จะประมวลผลธุรกรรมได้ คุณสามารถระบุวันที่ทำธุรกรรมได้เฉพาะรอบระยะเวลาที่ปิดบัญชีแล้วเท่านั้น
9. เมื่อต้องการประมวลผลเป็นส่วนหนึ่งของชุดงาน ให้เลือก **ชุดงาน** ในกล่องโต้ตอบ **การประมวลผลชุดงาน** ให้ตั้งค่าพารามิเตอร์ของชุดงาน แล้วเลือก **ตกลง** เพื่อกลับไปที่หน้า **การประมวลผลการรับรู้** การรับรู้รายได้จะได้รับการประมวลผลในภายหลัง เมื่อมีการประมวลผลชุดงาน
10. เลือก **กระบวนการ** ถ้าคุณไม่ได้เพิ่มธุรกรรมลงในชุดงาน รายการทั้งหมดจะถูกประมวลผลทันที หรือรายการจะได้รับการประมวลผลเมื่อประมวลผลชุดงาน

## <a name="modify-a-schedule"></a>แก้ไขกำหนดการ

หากต้องการแก้ไขกำหนดการรอตัดบัญชี ให้ทำตามขั้นตอนเหล่านี้

1. บนหน้า **กำหนดการรอตัดบัญชีทั้งหมด** เลือกกำหนดการรอตัดบัญชี แล้วเลือก **การบัญชี \> แก้ไขกำหนดการ**
2. ในหน้า **แก้ไขกำหนดการ** ให้แก้ไขตัวเลือกที่คุณต้องการเปลี่ยน คุณจะไม่สามารถแก้ไขตัวเลือกทั้งหมดได้ ทั้งนี้ขึ้นอยู่กับกำหนดการรอตัดบัญชี
3. เลือก **แสดงตัวอย่าง** เพื่อตรวจสอบการเปลี่ยนแปลงของกำหนดการรอตัดบัญชี
4. เลือก **ตกลง**

### <a name="straight-line-deferral-schedules"></a>กำหนดการรอตัดบัญชีแบบเส้นตรง

ถ้ากำหนดการรอตัดบัญชีไม่มีรายการที่รับรู้หรือลงรายการบัญชีจากภายนอก คุณสามารถปรับเปลี่ยนกำหนดการรอตัดบัญชีทั้งหมด รวมถึงวันที่เริ่มต้น

ถ้ากำหนดการรอตัดบัญชีมีรายการที่รับรู้หรือที่ลงรายการบัญชีจากภายนอก และคุณแก้ไขกำหนดการรอตัดบัญชี ลักษณะการทำงานที่เป็นผลลัพธ์ของกำหนดการรอตัดบัญชีจะขึ้นอยู่กับวันที่คำนวณใหม่และวันที่สิ้นสุดการรอตัดบัญชีของรายการที่รับรู้ โดยค่าเริ่มต้น รอบระยะเวลาแรกที่ไม่ได้รับรู้จะระบุวันที่สิ้นสุดการรอตัดบัญชี

เมื่อต้องการใช้วันที่ของการรับรู้ ให้เลือกค่าใดค่าหนึ่งต่อไปนี้ในฟิลด์ **การเริ่มต้นกำหนดการ**: 
- **ติดตาม** – ยอดเงินหลังจากที่รายการที่รับรู้ทั้งหมดได้รับการคำนวณใหม่
- **การกลับรายการ** – รายการใดๆ หลังจากวันที่คำนวณใหม่จะถูกกลับรายการโดยใช้ชื่อสมุดรายวันที่ระบุและวันที่ลงรายการบัญชี จำนวนเงินหลังวันที่คำนวณใหม่จะถูกคำนวณใหม่

ถ้ามีการใช้เทมเพลต รอบระยะเวลาที่ข้ามจะถูกละเว้น และจะใช้เทมเพลตเพื่อคํานวณวันที่สิ้นสุดเท่านั้น

### <a name="event-based-deferral-schedules"></a>กำหนดการรอตัดบัญชีตามเหตุการณ์

สำหรับกำหนดการรอตัดบัญชีตามเหตุการณ์ คุณสามารถแก้ไขรายการที่ยังไม่รับรู้ทั้งหมดได้

ถ้ากำหนดการรอตัดบัญชีมีรายการที่รับรู้หรือรายการลงรายการบัญชีจากภายนอก คุณสามารถไม่สามารถแก้ไขเทมเพลตและชนิดการปันส่วนสำหรับกำหนดการรอตัดบัญชี เมื่อคุณแก้ไขกำหนดการรอตัดบัญชีที่มีอยู่ คุณไม่สามารถเปลี่ยนค่าของฟิลด์ **สร้างเหตุการณ์ที่แยกต่างหากต่อหน่วย**

ถ้ารายการมีการรับรู้หรือลงรายการบัญชีจากภายนอก กล่องกาเครื่องหมาย **รับรู้แล้ว** จะถูกเลือก

## <a name="modify-a-deferral-or-recognition-account"></a>แก้ไขบัญชีการรอตัดบัญชีหรือการรับรู้

หากต้องการแก้ไขบัญชีการรอตัดบัญชีหรือการรับรู้ของกำหนดการรอตัดบัญชี ให้ปฏิบัติตามขั้นตอนเหล่านี้

1. บนหน้า **กำหนดการรอตัดบัญชีทั้งหมด** เลือกกำหนดการรอตัดบัญชี แล้วเลือก **การบัญชี \> แก้ไขบัญชี**
2. ในหน้า **แก้ไขบัญชี** ให้เลือกบัญชีที่คุณต้องการเปลี่ยน (การรอตัดบัญชี ระยะสั้น หรือการรับรู้)
3. ในฟิลด์ **บัญชีใหม่** เลือกบัญชีใหม่
4. เลือกว่าการเปลี่ยนแปลงที่บัญชีสร้างรายการสมุดรายวันการปรับปรุงหรือไม่
5. ถ้าคุณตั้งค่าตัวเลือกเป็น **ใช่** ในขั้นตอนก่อนหน้า ให้เลือกชื่อสมุดรายวันในฟิลด์ **ชื่อสมุดรายวัน** และระบุวันที่ทำธุรกรรมในฟิลด์ **วันที่ทำธุรกรรม**
6. เลือก **ตกลง**

## <a name="put-a-deferral-schedule-on-hold"></a>กำหนดให้กำหนดการรอตัดบัญชีเป็นระงับ

หากต้องการกำหนดให้กำหนดการรอตัดบัญชีเป็นระงับ ให้ทำตามขั้นตอนเหล่านี้

1. บนหน้า **กำหนดการรอตัดบัญชีทั้งหมด** เลือกกำหนดการรอตัดบัญชี แล้วเลือก **ระงับ \> กำหนดให้ระงับ**
2. บนหน้า **กำหนดให้ระงับ** เลือกว่าคุณต้องการโอนย้ายยอดดุลจากบัญชีรอการตัดบัญชีหรือบัญชีการระงับ
3. ถ้าคุณเลือกโอนยอดดุล ให้เลือกชื่อสมุดรายวันในฟิลด์ **ชื่อสมุดรายวัน** เลือกบัญชีที่ระงับในฟิลด์ **บัญชีที่ระงับ** และระบุวันที่ทำธุรกรรมในฟิลด์ **วันที่ทำธุรกรรม**
4. เลือก **ตกลง**

## <a name="remove-a-hold-from-a-deferral-schedule"></a>เอาการระงับออกจากกำหนดการรอตัดบัญชี

หากต้องการเอากำหนดการรอตัดบัญชีออกจากการระงับ ให้ปฏิบัติตามขั้นตอนเหล่านี้

1. ในรายการ **กำหนดการรอตัดบัญชีทั้งหมด** เลือกกำหนดการรอตัดบัญชี แล้วเลือก **ระงับ \> ยกเลิกการระงับ**
2. ในฟิลด์ **ชื่อสมุดรายวัน** ให้เลือกชื่อสมุดรายวัน
3. ในฟิลด์ **วันที่ทำธุรกรรม** ให้ระบุวันที่ทำธุรกรรม
4. เลือก **ตกลง**

## <a name="cancel-unrecognized-amounts"></a>ยกเลิกจำนวนเงินที่ยังไม่รับรู้

> [!NOTE]
> รายการใดๆ ที่มีการรับรู้แล้วหรือลงรายการบัญชีจากภายนอกจะไม่รวมอยู่ในกระบวนการนี้

หากต้องการยกเลิกจำนวนเงินที่ยังไม่รับรู้ในกำหนดการรอตัดบัญชี ให้ทำตามขั้นตอนเหล่านี้

1. บนหน้า **กำหนดการรอตัดบัญชีทั้งหมด** เลือกกำหนดการรอตัดบัญชี แล้วเลือก **ยกเลิก \> จำนวนเงินที่ยังไม่รับรู้**
2. บนหน้า **ยกเลิกจำนวนเงินที่ยังไม่รับรู้** ให้เลือกว่าคุณต้องการสร้างรายการยกเลิกหรือไม่
3. ถ้าคุณเลือกสร้างรายการยกเลิก ให้เลือกชื่อสมุดรายวันในฟิลด์ **ชื่อสมุดรายวัน** เลือกบัญชีการยกเลิกในฟิลด์ **บัญชีการยกเลิก** และระบุวันที่ทำธุรกรรมในฟิลด์ **วันที่ทำธุรกรรม**
4. เลือก **ตกลง**

## <a name="cancel-a-completed-schedule"></a>ยกเลิกกำหนดการที่เสร็จสิ้นแล้ว

ใช้หน้า **กำหนดการรอตัดบัญชีทั้งหมด** เพื่อกลับรายการยอดเงินที่รับรู้แล้วหรือลงรายการบัญชีจากภายนอก และยกเลิกกำหนดการรอตัดบัญชีเพื่อป้องกันการรับรู้เพิ่มเติม

หากต้องการยกเลิกกำหนดการรอตัดบัญชีทั้งหมด ให้ทำตามขั้นตอนเหล่านี้

1. บนหน้า **กำหนดการรอตัดบัญชีทั้งหมด** เลือกกำหนดการรอตัดบัญชี แล้วเลือก **ยกเลิก \> ทำกำหนดการให้เสร็จสมบูรณ์**
2. บนหน้า **ยกเลิกการทำกำหนดการให้เสร็จสมบูรณ์** ให้เลือกว่าคุณต้องการสร้างรายการยกเลิกหรือไม่
3. ถ้าคุณเลือกสร้างรายการยกเลิก ให้เลือกชื่อสมุดรายวันในฟิลด์ **ชื่อสมุดรายวัน** เลือกบัญชีในฟิลด์ **บัญชีการยกเลิก** และระบุวันที่ทำธุรกรรมในฟิลด์ **วันที่ทำธุรกรรม**
4. เลือก **ตกลง**

## <a name="reverse-transactions"></a>กลับรายการธุรกรรม

> [!NOTE]
> - หากต้องการกลับรายการการรับรู้รายได้สำหรับกำหนดการรอตัดบัญชีหนึ่งรายการ ให้เริ่มต้นขั้นตอนที่ 1
> - หากต้องการกลับรายการการรับรู้รายได้สำหรับกำหนดการรหลายรายการ ให้เริ่มต้นขั้นตอนที่ 2

1. บนหน้า **กำหนดการรอตัดบัญชีทั้งหมด** ในกริด **รายการกำหนดการ** ให้เลือกรายการที่คุณต้องการยังไม่รับรู้ แล้วเลือก **กลับรายการ**
2. บนหน้า **การประมวลผลการรับรู้** ให้ตั้งค่าฟิลด์ **การดำเนินการของการรับรู้** เพื่อ **กลับรายการสมุดรายวันการรับรู้**
3. ในฟิลด์ **วันที่ตัดยอด** ให้เลือกวันที่ตัดยอด การประมวลผลจะรวมเฉพาะรายการที่มีวันที่สิ้นสุดอยู่ก่อนหน้าหรือเป็นวันเดียวกับวันที่ตัดยอดที่ระบุเท่านั้น
4. เลือก **ตัวกรอง** และเพิ่มตัวกรองข้อมูล เพื่อให้รายการแสดงเฉพาะช่วงของเรกคอร์ดที่คุณต้องการ
5. เลือก **ดูตัวอย่าง** เพื่อดูรายการ
6. ในรายการ ให้เลือกรายการใดๆ ที่คุณไม่ต้องการประมวลผล แล้วเลือก **ลบ**
7. ระบบจะอัปเดตฟิลด์ **ชื่อ** และ **คำอธิบาย** โดยอัตโนมัติด้วยชื่อสมุดรายวันและคำอธิบายเริ่มต้น คุณสามารถเปลี่ยนค่าได้ตามที่คุณต้องการ นอกจากนี้คุณยังสามารถเลือกว่าต้องการสรุปรายการสมุดรายวันการรับรู้หรือไม่
8. ในส่วน **วันที่ทำธุรกรรม** คุณสามารถแทนที่วันที่ทำธุรกรรมด้วยวันที่เฉพาะที่จะประมวลผลธุรกรรมได้ คุณสามารถระบุวันที่ทำธุรกรรมได้เฉพาะรอบระยะเวลาที่ปิดบัญชีแล้วเท่านั้น
9. เมื่อต้องการประมวลผลเป็นส่วนหนึ่งของชุดงาน ให้เลือก **ชุดงาน** ในกล่องโต้ตอบ **การประมวลผลชุดงาน** ให้ตั้งค่าพารามิเตอร์ของชุดงาน แล้วเลือก **ตกลง** เพื่อกลับไปที่หน้า **การประมวลผลการรับรู้** การรับรู้รายได้ที่กลับรายการจะได้รับการประมวลผลในภายหลัง เมื่อมีการประมวลผลชุดงาน
10. เลือก **ตกลง** ถ้าคุณไม่ได้เพิ่มธุรกรรมลงในชุดงาน รายการทั้งหมดจะถูกประมวลผลทันที หรือรายการจะได้รับการประมวลผลเมื่อประมวลผลชุดงาน

## <a name="apply-or-unapply-a-credit-note"></a>ใช้หรือยกเลิกการใช้ใบลดหนี้

หากต้องการใช้ใบลดหนี้ ทำตามขั้นตอนเหล่านี้

> [!NOTE]
> เมื่อต้องการสร้างใบลดหนี้จากหน้า **การรอตัดบัญชีธุรกรรมใบสั่งขาย** และตั้งค่าตัวเลือก **ปรับปรุงกำหนดการที่มีอยู่** เป็น **ใช่** ใบลดหนี้จะถูกใช้กับกำหนดการโดยอัตโนมัติ เมื่อลงรายการบัญชีใบลดหนี้

1. บนหน้า **กำหนดการรอตัดบัญชีทั้งหมด** ให้เลือกกำหนดการรอตัดบัญชี
2. ในรายการ **การปรับปรุงเครดิต** ให้เลือกรายการ แล้วเลือก **ใช้**
3. บนหน้า **ใช้ใบลดหนี้ (การรอตัดบัญชี)** ให้ระบุวันทีคำนวณใหม่ในฟิลด์ **วันที่คำนวณใหม่** และวันที่สิ้นสุดในฟิลด์ **วันที่สิ้นสุด**
4. ในรายการ **ส่วนหัว** ให้เลือก **ใบสั่งขาย** ที่มีใบลดหนี้
5. ในรายชื่อ **รายการ** ให้เลือกรายการ
6. เลือก **ตกลง**
7. เลือก **ใช่**

> [!NOTE]
> เมื่อต้องการใช้ใบลดหนี้กับสินค้าหลายรายการจากใบแจ้งหนี้ต่างๆ คุณต้องทําซ้ําขั้นตอนเหล่านี้

หากต้องการยกเลิกใช้ใบลดหนี้ ทำตามขั้นตอนเหล่านี้

1. บนหน้า **กำหนดการรอตัดบัญชีทั้งหมด** ให้เลือกกำหนดการรอตัดบัญชี
2. ในรายการ **การปรับปรุงเครดิต** ให้เลือกใบแจ้งหนี้ แล้วเลือก **ยกเลิกใช้**
3. เลือก **ใช่**

## <a name="fields"></a>ฟิลด์

หน้า **กำหนดการรอตัดบัญชีทั้งหมด** ประกอบด้วยฟิลด์ต่อไปนี้

| ฟิลด์ | คำอธิบาย |
|--------|-------------|
| **หัวข้อ** | |
| **จัดกำหนดการ** | |
| ชนิดการปันส่วน | ชนิดการปันส่วนสำหรับการรอตัดบัญชีตามเหตุการณ์: **เปอร์เซ็นต์** หรือ **จำนวนเงิน** |
| วันที่จัดประเภทใหม่ | <p>วันที่ล่าสุดที่มีการประมวลผลการจัดประเภทใหม่ระยะสั้นของกำหนดการรอตัดบัญชี วันที่นี้จะถูกอัปเดตทุกครั้งที่มีการใช้ **การจัดประเภทใหม่ในระยะสั้นของเหตุการณ์** สำหรับกำหนดการรอตัดบัญชี</p>ฟิลด์นี้จะสามารถใช้งานเฉพาะเมื่อมีการใช้รอบระยะเวลาหมุนเวียนหรือวิธีการรอตัดบัญชีระยะสั้นของปีคงที่เท่านั้น |
| **บัญชี** | |
| บัญชีการรอตัดบัญชี | บัญชีที่ใช้กับจำนวนเงินการรอตัดบัญชี |
| บัญชีการรับรู้ | บัญชีที่ใช้กับจำนวนเงินการรับรู้ |
| ชนิดการรับรู้ | ชนิดการรับรู้ |
| ชนิดของการกระจาย | ชนิดของการกระจาย |
| **ธุรกรรม** | |
| ต้นทางการสร้าง | แหล่งที่มาที่มีการสร้างธุรกรรม |
| ชนิดธุรกรรม | ชนิดของธุรกรรม  |
| ใบสั่งขาย | หมายเลขใบสั่งขาย |
| ใบแจ้งหนี้ | หมายเลขใบแจ้งหนี้ |
| รายการ | หมายเลขสินค้า  |
| **กำหนดการเรียกเก็บเงิน** | |
| หมายเลขกำหนดการเรียกเก็บเงิน | หมายเลขของกำหนดการเรียกเก็บเงินที่เกี่ยวข้อง |
| สถานะของรายการเรียกเก็บเงิน | สถานะของสินค้าในรายการกำหนดการเรียกเก็บเงินที่เกี่ยวข้อง |
| การอ้างอิงภายนอก | ข้อมูลเกี่ยวกับการอ้างอิงภายนอกจากกำหนดการเรียกเก็บเงิน: **ภายนอก** และ **หมายเลขรายการ** |
| รวม | <p>จำนวนเงินรวมสำหรับกำหนดการรอตัดบัญชี:</p><ul><li>**ระยะยาว** – ผลรวมของจำนวนเงินที่รอการตัดบัญชีระยะยาว ค่านี้สามารถใช้ได้เฉพาะเมื่อฟิลด์ **วิธีการรอการตัดบัญชีระยะสั้น** ตั้งค่าเป็น **ไม่มี** บนหน้า **พารามิเตอร์การอการตัดบัญชีรายได้และค่าใช้จ่าย** หรือจำนวนเงินระยะสั้นมากว่า 0 (ศูนย์)</li><li>**ระยะสั้น** – ผลรวมของจำนวนเงินที่รอการตัดบัญชีระยะสั้น ค่านี้สามารถใช้ได้เฉพาะเมื่อฟิลด์ **วิธีการรอการตัดบัญชีระยะสั้น** ตั้งค่าเป็น **ไม่มี** บนหน้า **พารามิเตอร์การอการตัดบัญชีรายได้และค่าใช้จ่าย** หรือจำนวนเงินระยะสั้นมากว่า 0 (ศูนย์)</li><li>**ยังไม่รับรู้** – ผลรวมของจำนวนเงินที่ยังไม่รับรู้สำหรับรายการทั้งหมด</li><li>**ตัดอออกแล้ว** – ผลรวมของจำนวนเงินที่ลงรายการบัญชีภายนอกสำหรับรายการทั้งหมด</li><li>**รับรู้แล้ว** – ผลรวมของจำนวนเงินที่รับรู้แล้วสำหรับรายการทั้งหมด</li><li>**ลงรายการบัญชีภายนอกและรับรู้แล้ว** – ผลรวมของจำนวนเงินที่ลงรายการบัญชีภายนอกและรับรู้แล้วของรายการทั้งหมด</li><li>**จำนวนงินรวม** – ผลรวมของจำนวนเงินสำหรับรายการทั้งหมด</li></ul> |
| **รายการกำหนดการ** | |
| รายการ | หมายเลขลำดับรายการ |
| วันที่เริ่มต้นการรอตัดบัญชี | วันที่เริ่มต้นของกำหนดการรอตัดบัญชี |
| วันที่สิ้นสุดการรอตัดบัญชี | วันที่สิ้นสุดของกำหนดการรอตัดบัญชี |
| จำนวนเงิน | จำนวนการรอตัดบัญชี |
| ลงรายการบัญชีภายนอก | ค่าที่ระบุว่ารายการมีการลงรายการบัญชีจากภายนอกหรือไม่ |
| รับรู้แล้ว | ค่าที่ระบุว่ารายการมีการรับรู้แล้วหรือไม่ |
| หมายเลขชุดงานสมุดรายวัน | หมายเลขชุดงานที่มีการรับรู้จำนวนเงิน |
| คำอธิบายเหตุการณ์ | คำอธิบายของเหตุการณ์ ฟิลด์นี้สามารถใช้ได้เฉพาะกับกำหนดการรอตัดบัญชีตามเหตุการณ์เท่านั้น |
| **การปรับปรุงเครดิต** | |
| ใบแจ้งหนี้ | <p>หมายเลขใบแจ้งหนี้</p><p>ค่านี้จะระบุใบแจ้งหนี้สำหรับการปรับปรุงใบลดหนี้ที่ใช้กับกำหนดการรอตัดบัญชีอยู่แล้ว</p> |
| ยอดเงินที่ใช้ | จำนวนเงินการปรับปรุงเครดิตที่ใช้กับกำหนดการรอตัดบัญชีอยู่แล้ว |
| วันที่ใช้ | วันที่ที่ใช้การปรับปรุงเครดิต |
| **การปรับปรุง** | ค่าการปรับปรุงจะปรากฏขึ้นเฉพาะถ้ามีการประมวลผลใบลดหนี้สำหรับกำหนดการรอตัดบัญชีเท่านั้น ถ้าไม่มีการประมวลผลใบลดหนี้ ค่าเหล่านี้จะถูกซ่อนไว้ |
| ยอดเงินที่มีการปรับปรุง | จำนวนเงินการปรับปรุงรวมที่คํานวณเป็น *จํานวนเงินเดิม* – *จำนวนเงินตามกำหนดการ* |
| วันที่สิ้นสุดดั้งเดิม | วันที่สิ้นสุดดั้งเดิมของกำหนดการรอตัดบัญชี |
| จำนวนเงินของกำหนดการเดิม | ยอดรวมของกำหนดการรอตัดบัญชีดั้งเดิม |
