---
title: วิธีการลงรายการบัญชีการรอตัดบัญชี
description: บทความนี้อธิบายความแตกต่างระหว่างวิธีการลงรายการบัญชีการรอการตัดบัญชีสำหรับการรอการตัดบัญชีรายได้และค่าใช้จ่ายในการเรียกเก็บเงินตามการสมัครใช้งาน
author: JodiChristiansen
ms.date: 6/10/2022
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: twheeloc
ms.search.scope: Core, Operations
ms.custom: 539093
ms.search.region: Global
ms.author: jchrist
ms.search.validFrom: 2021-11-05
ms.dyn365.ops.version: 10.0.24
ms.openlocfilehash: c66ed1c38251140dd798c39797873ceb5f7121a4
ms.sourcegitcommit: cfe8fbc202c3eb05d894076fdf99e46704f17365
ms.translationtype: HT
ms.contentlocale: th-TH
ms.lasthandoff: 06/15/2022
ms.locfileid: "9019106"
---
# <a name="deferral-posting-methods"></a>วิธีการลงรายการบัญชีการรอตัดบัญชี

บทความนี้อธิบายความแตกต่างระหว่างวิธีการลงรายการบัญชีการรอการตัดบัญชีสำหรับการรอการตัดบัญชีรายได้และค่าใช้จ่ายในการเรียกเก็บเงินตามการสมัครใช้งาน

บนหน้า **พารามิเตอร์การรอตัดบัญชีรายได้และค่าใช้จ่าย** ตัวเลือกสำหรับวิธีการลงรายการบัญชีการรอตัดบัญชีคือ **งบดุล** และ **กำไรขาดทุน** ตัวอย่างในบทความนี้จะช่วยอธิบายถึงความแตกต่างระหว่างวิธีการทั้งสองแบบและเหตุผลที่คุณอาจใช้วิธีการหนึ่งหรืออีกวิธี

วิธีการ **งบดุล** ใช้บัญชีเพียงสองบัญชีเท่านั้น ดังนั้นจึงมีการตั้งค่าน้อยลง วิธีการ **กำไรขาดทุน** มีบัญชีเพิ่มเติมสองบัญชี **การรับรู้เมื่อเริ่มแรก** และ **บัญชีตรงข้ามการรับรู้** สำหรับรายได้ ส่วนลด และต้นทุน ทั้งนี้ขึ้นอยู่กับชนิดธุรกรรม บัญชีเหล่านี้ได้รับการตั้งค่าในหน้า **ค่าเริ่มต้นการรอตัดบัญชี** (**การเรียกเก็บเงินตามการสมัครใช้งาน \> การรอตัดบัญชีรายได้และค่าใช้จ่าย \> การตั้งค่า**) แม้ว่าตัวอย่างจะเน้นรายได้ที่รอตัดบัญชี แต่แนวคิดเดียวกันนี้สามารถใช้ได้กับส่วนลดที่รอตัดบัญชีและต้นทุนที่รอตัดบัญชีด้วย

## <a name="example"></a>ตัวอย่าง

ใบแจ้งหนี้การขาย 1 มียอดรวม $3,000 และมีรายได้ที่รอตัดบัญชี ตารางต่อไปนี้แสดงการกระจายเมื่อลงรายการบัญชีใบแจ้งหนี้การขายนี้

**วิธีการงบดุล**

| ชนิด | บัญชี | เดบิต | เครดิต|
|---|---|---|---|
| เดบิต | บัญชีลูกหนี้ | 3,000.00 | |
| เครดิต | รายได้รอตัดบัญชี | | 3,000.00 |

**วิธีการกำไรขาดทุน**

| ชนิด | บัญชี | เดบิต | เครดิต |
|---|---|---|---|
| เดบิต | บัญชีลูกหนี้ | 3,000.00 | |
| เดบิต | บัญชีตรงข้ามการรับรู้รายได้ | 3,000.00 | |
| เครดิต | รายได้รอตัดบัญชี | | 3,000.00 |
| เครดิต | การรับรู้รายได้เริ่มแรก | | 3,000.00 |

ใบแจ้งหนี้การขาย 2 มียอดรวม $2,000 และไม่มีรายได้รอตัดบัญชี

| ชนิด | บัญชี | จำนวน |
|---|---|---|
| เดบิต | บัญชีลูกหนี้ | 3,000.00 |
| เครดิต | รายได้ | 3,000.00 |

**ผลรวมของวิธีการงบดุลสำหรับใบแจ้งหนี้การขาย 1 และ 2 รวมกัน**

| บัญชี | เดบิต | เครดิต |
|---|---|---|
| บัญชีลูกหนี้ | 5,000.00 | |
| รายได้ | | 2,000.00 |
| รายได้รอตัดบัญชี | | 3,000.00 |

เมื่อใช้วิธีการ **งบดุล** จะมองเห็นรายได้รวมของรอบระยะเวลาไม่ง่าย รายได้บางส่วนจะลงรายการบัญชีไปยังบัญชี **รายได้รอตัดบัญชี** โปรดทราบว่าเมื่อรับรู้รายได้ในแต่ละรอบระยะเวลา จะมีเดบิตและเครดิตหลายรายการในบัญชี **รายได้รอตัดบัญชี** รายได้รวมของรอบระยะเวลาที่กำหนดจะรวมกันกับรายละเอียดหรือข้อมูลที่จำเป็นของการรับรู้รายได้

**ผลรวมของวิธีการกำรไขาดทุนสำหรับใบแจ้งหนี้การขาย 1 และ 2 รวมกัน**

| บัญชี | เดบิต | เครดิต |
|---|---|---|
| บัญชีลูกหนี้ | 5,000.00 | |
| รายได้ | | 5,000.00 |
| บัญชีตรงข้ามของรายได้ | 3,000.00 | |
| รายได้รอตัดบัญชี | | 3,000.00 |

รายได้ทั้งหมดจะไปยังบัญชี **รายได้** ของกำไรขาดทุน จากนั้นรายได้รอตัดบัญชีจะถูกย้ายจากงบกําไรขาดทุนไปยังงบดุล คุณสามารถดูรายได้รวมได้ง่าย เนื่องจากทุกอย่างมีการลงรายการบัญชีไปยังบัญชี **รายได้** อย่างไรก็ตาม รายได้รวมบางรายการจะมีการรอตัดบัญชี ดังนั้นรายการจึงถูกย้ายไปยังบัญชี **รายได้รอตัดบัญชี** และรับรู้ในภายหลัง

ในวิธีการ **กำรไขาดทุน** คุณสามารถดูที่บัญชี **รายได้** และบัญชี **ตรงข้ามของรายได้** เพื่อดูรายได้รวม $5,000 และรายได้สุทธิ (รอตัดบัญชีสุทธิ) $2,000 แม้ว่าวิธีการ **กําไรขาดทุน** สามารถช่วยให้การรายงานง่ายขึ้น แต่ก็มีบัญชีที่จะตั้งค่าจำนวนมากขึ้น
