---
title: การรับรู้รายได้สำหรับใบสั่งขาย
description: หัวข้อนี้อธิบายถึงฟังก์ชันพื้นฐานสำหรับการรับรู้รายได้ของใบสั่งขายและใบแจ้งหนี้ การรับรู้รายได้จะพร้อมใช้งานสำหรับใบสั่งขายและใบแจ้งหนี้ที่ตรงกันซึ่งสร้างจากใบสั่งขาย
author: kweekley
manager: aolson
ms.date: 08/24/2018
ms.topic: index-page
ms.prod: ''
ms.service: dynamics-ax-applications
ms.technology: ''
ms.search.form: Customer
audience: Application User
ms.reviewer: roschlom
ms.search.region: Global
ms.author: kweekley
ms.search.validFrom: 2018-08-30
ms.dyn365.ops.version: 8.0.4
ms.openlocfilehash: b59e7506f5b02ba7d5d522dd22f4e4bfd3e0c10b
ms.sourcegitcommit: eaf330dbee1db96c20d5ac479f007747bea079eb
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5245651"
---
# <a name="revenue-recognition-on-sales-orders"></a>การรับรู้รายได้สำหรับใบสั่งขาย

[!include [banner](../includes/banner.md)]

> [!NOTE]
> คุณลักษณะการรับรู้รายได้ไม่สามารถเปิดผ่านทางการจัดการคุณลักษณะ ในตอนนี้ คุณต้องใช้คีย์การตั้งค่าคอนฟิกในการเปิด

หัวข้อนี้อธิบายถึงฟังก์ชันพื้นฐานสำหรับการรับรู้รายได้ของใบสั่งขายและใบแจ้งหนี้ การรับรู้รายได้จะพร้อมใช้งานสำหรับใบสั่งขายและใบแจ้งหนี้ที่ตรงกันซึ่งสร้างจากใบสั่งขาย นอกจากนี้ ใบสั่งขายยังสามารถสร้างได้โดยใช้โครงการเวลาและวัสดุ

> [!NOTE]
> ในภาพประกอบของหัวข้อนี้ คอลัมน์ถูกซ่อนไว้หรือเพิ่มลงในกริดเพื่อให้แสดงแนวคิดได้ดียิ่งขึ้น ดังนั้น หน้าและข้อมูลในภาพประกอบอาจแตกต่างจากที่คุณเห็นในผลิตภัณฑ์

## <a name="enter-a-sales-order"></a>ป้อนใบสั่งขาย

มีการป้อนใบสั่งขายต่อไปนี้และมีสินค้าสามรายการที่ตั้งค่าไว้สำหรับการรับรู้รายได้

[![ป้อนใบสั่งขาย](./media/revenue-recognition-so-basic-sales-order-header.png)](./media/revenue-recognition-so-basic-sales-order-header.png)

การรับรู้รายได้มีแนวคิดสองประการ:

- **กำหนดราคาสำหรับรายได้** ราคาสำหรับรายได้มีการคำนวณตามการตั้งค่าของผลิตภัณฑ์ที่นำออกใช้ จะไม่มีการแสดงราคาสำหรับรายได้ต่อลูกค้า แต่ใช้สำหรับการลงบัญชีใบแจ้งหนี้ตามใบสั่งขายเท่านั้น รายการใบสั่งขายและเอกสารที่พิมพ์เป็นส่วนหนึ่งของการขายยังคงแสดงราคาต่อหน่วย/รายการ
- **กำหนดว่าควรจะเกิดการรับรู้รายได้เมื่อใด** กำหนดการรายได้จะใช้ในการกำหนดว่าควรมีการรับรู้รายได้เมื่อใด

    ในตัวอย่างนี้ สินค้ารายการแรก S0001 จะถูกกำหนดให้กับกำหนดการรายได้ **1O** (เกิดขึ้นครั้งเดียว) รายการนี้แสดงถึงสถานการณ์จำลองชนิดเหตุการณ์สำคัญ ซึ่งจะมีการรับรู้รายได้หลังจากการติดตั้งเกิดขึ้นในอนาคต ดังนั้น รายได้จะถูกรอการตัดบัญชีไปจนกว่าการติดตั้งจะเสร็จสมบูรณ์

    สินค้ารายการที่สอง S0008 เป็นสินค้าบริการที่มีการตั้งค่าเป็นสินค้าที่มีการสนับสนุนหลังทำสัญญา (PCS) มีการให้บริการด้านวิศวกรรมอย่างต่อเนื่องแก่ลูกค้าในรอบระยะเวลา 12 เดือน ดังนั้น กำหนดการรายได้ **12M** จะถูกกำหนดให้กับผลิตภัณฑ์โดยค่าเริ่มต้น เนื่องจากสินค้านี้เป็นสินค้า PCS จะต้องมีการกำหนดวันที่เริ่มต้นและวันที่สิ้นสุดของสัญญา ตามค่าเริ่มต้น จะพบวันที่เริ่มต้นและวันที่สิ้นสุดของสัญญาที่รายละเอียดสินค้า – แท็บการตั้งค่า ในกำหนดการรายได้ จะมีการกำหนดการตั้งค่า **12M** เพื่อให้มีการกรอกระยะเวลาของสัญญาโดยอัตโนมัติ ดังที่แสดงในภาพประกอบต่อไปนี้

    [![กำหนดการรายได้](./media/revenue-recognition-so-basic-revenue-schedules.png)](./media/revenue-recognition-so-basic-revenue-schedules.png)

    สินค้ารายการที่สาม S0012 เป็นฮาร์ดแวร์ และไม่มีกำหนดการรายได้โดยค่าเริ่มต้น มีการรับรู้รายได้สำหรับฮาร์ดแวร์ทันทีที่มีการออกใบแจ้งหนี้ของสินค้า

## <a name="confirm-the-sales-order"></a>ยืนยันใบสั่งขาย

หากต้องการดูรายละเอียดเพิ่มเติมเกี่ยวกับราคาสำหรับรายได้และกำหนดการรายได้ ให้ใช้ปุ่มในกลุ่ม **การรับรู้รายได้** บนแท็บ **จัดการ** ในบานหน้าต่างการดำเนินการของใบสั่งขาย เนื่องจากใบสั่งขายยังไม่ได้รับการยืนยันในตอนนี้ ปุ่มต่างๆ ที่ใช้สำหรับการรับรู้รายได้จึงไม่พร้อมใช้งาน ปุ่มเหล่านี้จะพร้อมใช้งานหรือไม่พร้อมใช้งานตามความคืบหน้าของใบสั่งขายในขั้นตอนที่นำไปสู่การเติมสินค้า

[![ส่วนหัวของใบสั่งขาย](./media/revenue-recognition-so-basic-sales-order-header-02.png)](./media/revenue-recognition-so-basic-sales-order-header-02.png)

ปุ่มสามปุ่มแรกจะให้รายละเอียดเกี่ยวกับราคาสำหรับรายได้ของสินค้าในการตั้งค่าใบสั่งขายสำหรับการรับรู้รายได้

- **การปันส่วนราคาสำหรับรายได้** – ปุ่มนี้จะพร้อมใช้งานหลังจากยืนยันใบสั่งขายหรือมีการลงรายการบัญชีใบแจ้งหนี้แล้ว การยืนยันใบสั่งขายและการลงรายการบัญชีใบแจ้งหนี้จะคำนวณรายได้ที่จะรับรู้ราคาที่มีการรับรู้หรือรอการตัดบัญชีในรายการบัญชี ราคาสำหรับรายได้ที่คำนวณอาจแตกต่างจากราคาต่อหน่วยที่แสดงให้กับลูกค้า ทั้งนี้ขึ้นอยู่กับการตั้งค่า
- **ปันส่วนราคาใหม่ด้วยรายการใบสั่งใหม่** – ปุ่มนี้จะพร้อมใช้งานหลังจากยืนยันใบสั่งขายหรือมีการลงรายการบัญชีใบแจ้งหนี้แล้ว กระบวนการปันส่วนใหม่จะใช้เพื่อคำนวณรายได้ใหม่ที่ต้องรับรู้หลังจากที่มีการเพิ่มรายการใหม่ลงในใบสั่งขายปัจจุบัน หลังจากที่ออกใบแจ้งหนี้แล้ว หรือลงในใบสั่งขายใหม่ ในทั้งสองสถานการณ์ การเพิ่มสินค้าใหม่ทำให้เกิดการเปลี่ยนแปลงของสัญญา ดังนั้น ราคาสำหรับรายได้ต้องมีการปันส่วนใหม่
- **อัปเดตการปันส่วนราคาสำหรับรายได้** – ปุ่มนี้จะพร้อมใช้งานหลังจากยืนยันใบสั่งขายแล้ว แต่ระบบจะไม่สามารถใช้งานได้หลังจากออกใบแจ้งหนี้สำหรับใบสั่งขาย การอัปเดตนี้ใช้เพื่อดำเนินการปันส่วนราคาสำหรับรายได้ใหม่โดยไม่ต้องยืนยันใบสั่งขาย หลังจากออกใบแจ้งหนี้ใบสั่งขายแล้ว จะไม่สามารถคำนวณราคาสำหรับรายได้ใหม่ได้

ปุ่มสองปุ่มสุดท้ายจะให้รายละเอียดเกี่ยวกับกำหนดการรายได้สำหรับสินค้าเหล่านั้นในใบสั่งขายที่มีกำหนดการรายได้

- **กำหนดการรับรู้รายได้ที่ต้องการ** – ปุ่มนี้จะพร้อมใช้งานหลังจากยืนยันใบสั่งขายแล้ว แต่ระบบจะไม่สามารถใช้งานได้หลังจากออกใบแจ้งหนี้สำหรับใบสั่งขาย โดยจะเปิดหน้าที่แสดงกำหนดการรายได้ที่คาดไว้ กำหนดการขั้นสุดท้ายอาจเปลี่ยนแปลง เนื่องจากกำหนดการที่คาดไว้จะใช้วันที่จัดส่งที่ร้องขอ ขณะที่กำหนดการขั้นสุดท้ายจะใช้วันที่จัดส่งจริง
- **กำหนดการรับรู้รายได้** – ปุ่มนี้จะพร้อมใช้งานหลังจากออกใบแจ้งหนี้สำหรับใบสั่งขายแล้ว กำหนดการรับรู้รายได้ขั้นสุดท้ายจะไม่ถูกสร้างเมื่อมีการยืนยันหรือการสร้างบันทึกการจัดส่ง โดยจะสร้างขึ้นเฉพาะเมื่อมีการออกใบแจ้งหนี้ใบสั่งขายเท่านั้น

ในตัวอย่างต่อไปนี้ การปันส่วนราคาสำหรับรายได้จะเกิดขึ้นเมื่อมีการยืนยันใบสั่งขาย โปรดทราบว่า แม้ว่าจะมีการปันส่วนราคาสำหรับรายได้แตกต่างกัน แต่ยอดเงินรวมในฟิลด์ **รายได้ที่จะรับรู้** ต้องยังคงเท่ากับผลรวมของรายการใบสั่งขายที่ออกใบแจ้งหนี้ให้กับลูกค้า ตัวอย่างเช่น ผลรวมของรายการใบสั่งขายที่ไม่รวมภาษีคือ $1499 ดังนั้น ผลรวมของค่า **รายได้ที่จะรับรู้** ต้องเท่ากับ $1499 เช่นกัน

[![การปันส่วนราคาสำหรับรายได้](./media/revenue-recognition-so-basic-revenue-price-allocation.png)](./media/revenue-recognition-so-basic-revenue-price-allocation.png)

นอกจากนี้ ยังมีการสร้างกำหนดการรับรู้รายได้ที่คาดไว้ด้วย กำหนดการรายได้ใช้ค่า **รายได้ที่จะรับรู้** เป็นยอดเงินที่จะรอตัดบัญชี สินค้า S0001 รอตัดบัญชี $321.21 แทนที่จะเป็น $300 และสินค้า S0008 รอตัดบัญชี $160.61 แทนที่จะเป็น $100 สินค้า S0012 ไม่แสดงอยู่ในกำหนดการที่คาดไว้ เนื่องจากรายได้ไม่ได้รอการตัดบัญชี เมื่อมีการลงรายการบัญชี จะมีการลงรายการบัญชี S0012 $1,017.18 ในบัญชีแยกประเภทของรายได้โดยตรง

[![กำหนดการรับรู้รายได้ที่คาดไว้](./media/revenue-recognition-so-basic-expected-rev-rec-schedule.png)](./media/revenue-recognition-so-basic-expected-rev-rec-schedule.png)

## <a name="create-the-packing-slip"></a>สร้างบันทึกการจัดส่ง

จากนั้น สามารถสร้างบันทึกการจัดส่งสำหรับใบสั่งขาย ไม่มีการรับรู้รายได้เมื่อลงรายการบัญชีบันทึกการจัดส่ง หากใบสั่งขายไม่ได้รับการยืนยัน การลงรายการบัญชีบันทึกการจัดส่งจะไม่ทริกเกอร์การคำนวณราคาสำหรับรายได้ นอกจากนี้ ยังไม่เป็นการทริกเกอร์การสร้างกำหนดการรับรู้รายได้ที่คาดไว้หรือขั้นสุดท้ายด้วย หากกลุ่มแบบจำลองสินค้าได้รับการตั้งค่ารอตัดบัญชีรายได้ในบันทึกการจัดส่ง จะมีการลงรายการบัญชีต่อไปโดยใช้บัญชีแยกประเภทของโพรไฟล์การลงบัญชีปัจจุบัน ไม่ใช่บัญชีรายได้ที่รอการตัดบัญชีใหม่ที่ใช้ในการลงรายการบัญชีใบแจ้งหนี้

## <a name="create-the-invoice"></a>สร้างใบแจ้งหนี้

ขั้นตอนสุดท้ายคือ การออกใบแจ้งหนี้ใบสั่งขาย หากคุณดูใบสำคัญของใบแจ้งหนี้ คุณจะสังเกตเห็นว่ารายได้สำหรับสินค้า S0001 และ S0008 จะรอการตัดบัญชี ($321.21 + 160.61 = 481.82) และยอดเงินคงเหลือสำหรับสินค้า S0012 จะถูกลงรายการบัญชีเป็นรายได้ (1,017.18) ค่าเหล่านี้จะเพิ่มขึ้นเป็น $1,499 ซึ่งตรงกับผลรวมของรายการใบสั่งขาย

[![ธุรกรรมใบสำคัญ](./media/revenue-recognition-so-voucher-transactions.png)](./media/revenue-recognition-so-voucher-transactions.png)

หลังจากมีการสร้างใบแจ้งหนี้ ปุ่ม **การปันส่วนราคาสำหรับรายได้**, **ปันส่วนราคาใหม่ด้วยรายการใบสั่งใหม่** และ **กำหนดการรับรู้รายได้** สำหรับการรับรู้รายได้จะสามารถใช้ได้ แต่ปุ่ม **อัปเดตการปันส่วนราคาสำหรับรายได้** และ **กำหนดการรับรู้รายได้ที่คาดไว้** จะไม่สามารถใช้ได้

[![ความพร้อมใช้งานของปุ่มการรับรู้รายได้ที่มีอยู่](./media/revenue-recognition-so-basic-after-invoice-buttons.png)](./media/revenue-recognition-so-basic-after-invoice-buttons.png)

ปุ่ม **การปันส่วนราคาสำหรับรายได้** ยังคงมีอยู่เพื่อให้คุณสามารถดูการคำนวณราคาสำหรับรายได้ ถ้าไม่มีการเปลี่ยนใดๆ ในใบสั่งขายหลังจากที่ได้รับการยืนยัน การลงรายการบัญชีใบแจ้งหนี้จะไม่เปลี่ยนแปลงยอดเงินที่คำนวณได้ในฟิลด์ **รายได้ที่จะรับรู้**

กำหนดการรับรู้รายได้ที่คาดไว้จะถูกลบออกและแทนที่ด้วยกำหนดการรับรู้รายได้ขั้นสุดท้าย รายละเอียดของกำหนดการรายได้จะถูกรักษาไว้สำหรับรายการใบสั่งขายแต่ละรายการ และใช้ในการนำรายได้ที่รอการตัดบัญชีออกไปเป็นรายได้จริง เนื่องจากเป็นไปตามข้อผูกมัดของสัญญา

[![กำหนดการรับรู้รายได้ขั้นสุดท้าย](./media/revenue-recognition-so-revenue-recognition-schedule.png)](./media/revenue-recognition-so-revenue-recognition-schedule.png)


[!INCLUDE[footer-include](../../includes/footer-banner.md)]