---
title: การปันส่วนใหม่ของการรับรู้รายได้ - สถานการณ์ที่ 2
description: บทความนี้จะกล่าวถึงสถานการณ์การปันส่วนใหม่ที่มีการป้อนใบสั่งขายสองใบ และลูกค้าเพิ่มสินค้าลงในสัญญาหลังจากออกใบแจ้งหนี้ของใบสั่งขายแล้ว เมื่อเพิ่มสินค้าใหม่ลงในสัญญา คุณสามารถเพิ่มสินค้ารายการนั้นลงใบสั่งขายใหม่หรือใบสั่งขายที่มีอยู่ได้
author: bking
ms.date: 12/21/2020
ms.topic: index-page
ms.prod: ''
ms.technology: ''
ms.search.form: Customer
audience: Application User
ms.reviewer: twheeloc
ms.search.region: Global
ms.author: twheeloc
ms.search.validFrom: 2020-12-21
ms.dyn365.ops.version: 10.0.14
ms.openlocfilehash: 5f8dac2991b309bb91faaa3107480ca3860af008
ms.sourcegitcommit: 1909d18a74cef85aad020a6a7473281e451f58c7
ms.translationtype: HT
ms.contentlocale: th-TH
ms.lasthandoff: 08/24/2022
ms.locfileid: "9348395"
---
# <a name="revenue-recognition-reallocation--scenario-2"></a>การปันส่วนใหม่ของการรับรู้รายได้ – สถานการณ์ที่ 2

[!include [banner](../includes/banner.md)]

บทความนี้จะกล่าวถึงสถานการณ์การปันส่วนใหม่ที่มีการป้อนใบสั่งขายสองใบ และลูกค้าเพิ่มสินค้าลงในสัญญาหลังจากออกใบแจ้งหนี้ของใบสั่งขายแล้ว เมื่อเพิ่มสินค้าใหม่ลงในสัญญา คุณสามารถเพิ่มสินค้ารายการนั้นลงใบสั่งขายใหม่หรือใบสั่งขายที่มีอยู่ได้

สำหรับสถานการณ์นี้ ตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ไม่** บนแท็บ **การรับรู้รายได้** ของหน้า **พารามิเตอร์บัญชีแยกประเภททั่วไป** (**การรับรู้รายได้ \> การตั้งค่า \> พารามิเตอร์บัญชีแยกประเภททั่วไป**)

[![ตัวเลือกลงรายการบัญชีการแก้ไขใบแจ้งหนี้ในบัญชีลูกหนี้ตั้งค่าเป็น ไม่](./media/12_rev-rec-scenarios.png)](./media/12_rev-rec-scenarios.png)

มีการสร้างใบสั่งขายสำหรับลูกค้า US\_SI\_0003 ลูกค้าจะซื้อบริการติดตั้ง (หมายเลขสินค้า S0001) และแผนการสนับสนุน (หมายเลขสินค้า S0008) สำหรับแล็ปท็อป แต่ยังไม่ได้เลือกแล็ปท็อป รายได้ของบริการติดตั้งจะรอตัดบัญชีไปจนกว่าจะถึงวันที่ซื้อแล็ปท็อป รายได้สําหรับแผนการสนับสนุนจะรอตัดบัญชีและมีการรับรู้มากกว่า 12 เดือนตามที่กําหนดไว้โดยช่วงวันที่ในสัญญา

[![รายการใบสั่งขายสําหรับบริการติดตั้งและแผนการสนับสนุน](./media/13_rev-rec-scenarios.png)](./media/13_rev-rec-scenarios.png)

ใบสั่งขายได้รับการยืนยันแล้ว เนื่องจากสินค้าทั้งสองรายการได้รับการตั้งค่าสำหรับการปันส่วนราคาสำหรับรายได้ ราคาสำหรับรายได้จะมีการคำนวณเมื่อยืนยันใบสั่งขายแล้ว คุณสามารถดูรายได้ที่จะรับรู้ในหน้า **การปันส่วนราคาสำหรับรายได้** (บนหน้า **ใบสั่งขาย** ในบานหน้าต่างการดำเนินการ บนแท็บ **จัดการ** ในกลุ่ม **การรับรู้รายได้** เลือก **การปันส่วนราคาสำหรับรายได้**) รายได้สําหรับบริการติดตั้งจะมีการลงรายการบัญชีไปยังบัญชีรายได้ที่รอตัดบัญชีในจํานวน $250.00 รายได้สําหรับแผนการสนับสนุนจะมีการลงรายการบัญชีไปยังบัญชีรายได้ที่รอตัดบัญชีในจํานวน $150.00 ด้วย ผลรวมของราคาสำหรับรายได้ต้องเท่ากับผลรวมของรายการที่ตั้งค่าไว้เพื่อบันทึกการปันส่วนราคาสำหรับรายได้ ($400.00)

[![หน้าการปันส่วนราคาสำหรับรายได้](./media/14_rev-rec-scenarios.png)](./media/14_rev-rec-scenarios.png)

ใบสั่งขายมีการออกใบแจ้งหนี้ครบทั้งหมดแล้ว ภาพประกอบต่อไปนี้จะแสดงรายการบัญชีที่ลงรายการบัญชีไว้ของใบแจ้งหนี้

[![รายการบัญชีของใบสั่งขายที่ออกใบแจ้งหนี้ครบทั้งหมดแล้ว](./media/15_rev-rec-scenarios.png)](./media/15_rev-rec-scenarios.png)

โดยจะมีการสร้างกำหนดการรับรู้รายได้ไว้ด้วย แต่ยังไม่มีการรับรู้รายได้ใดๆ

[![หน้ากำหนดการรับรู้รายได้](./media/16_rev-rec-scenarios.png)](./media/16_rev-rec-scenarios.png)

สองสามวันต่อมา ลูกค้าเลือกแล็ปท็อป ซึ่งจะมีการป้อนใบสั่งขายใบที่สองของลูกค้า

[![รายการใบสั่งขายของแล็ปท็อป](./media/17_rev-rec-scenarios.png)](./media/17_rev-rec-scenarios.png)

ใบสั่งขายใบที่สองได้รับการยืนยันแล้ว เนื่องจากใบสั่งขายนี้มีเพียงรายการเดียว การปันส่วนราคาสำหรับรายได้จึงยังไม่เสร็จสิ้นเมื่อยืนยันใบสั่งขาย การปันส่วนราคาสำหรับรายได้จะเกิดขึ้นเฉพาะเมื่อมีสินค้าที่ไม่ซ้ำกันสองรายการขึ้นไป และมีการตั้งค่าสินค้าเหล่านั้นสําหรับการปันส่วนราคาสำหรับรายได้

หากใบสั่งขายใหม่นี้เป็นการเปลี่ยนแปลงเพียงอย่างเดียวในสัญญาของลูกค้า คุณก็สามารถรันกระบวนการปันส่วนใหม่ได้แล้ว ในใบสั่งขายใบใดใบหนึ่งจากสองใบ ให้เลือก **ปันส่วนราคาใหม่ด้วยรายการใบสั่งใหม่** เพื่อเปิดหน้า **ปันส่วนราคาใหม่ด้วยรายการใบสั่งใหม่** หรือไปที่ **การรับรู้รายได้ \> งานประจำงวด \> ปันส่วนราคาใหม่ด้วยรายการใบสั่งใหม่** เลือกใบสั่งขายสองใบและรายการใบสั่งขายที่เกี่ยวข้อง แล้วเลือก **อัปเดตการปันส่วนใหม่** คอลัมน์ **จำนวนเงินที่ปันส่วนใหม่** จะแสดงราคาสำหรับรายได้ใหม่สําหรับรายการใบสั่งขายแต่ละรายการ

[![ราคาสำหรับรายได้ใหม่ในหน้าปันส่วนราคาใหม่ด้วยรายการใบสั่งใหม่](./media/18_rev-rec-scenarios.png)](./media/18_rev-rec-scenarios.png)

จากนั้น ให้เลือก **ใบสำคัญที่คาดไว้** เพื่อดูรายการบัญชีที่จะลงรายการบัญชีไปที่บัญชีแยกประเภททั่วไปเท่านั้น เนื่องจากตัวเลือก **ลงรายการบัญชีการแก้ไขใบแจ้งหนี้ในบัญชีลูกหนี้** ตั้งค่าเป็น **ไม่** ในหน้า **พารามิเตอร์บัญชีแยกประเภททั่วไป** ดังนั้นจะไม่มีการเปลี่ยนแปลงสิ่งใดในบัญชีลูกหนี้เมื่อประมวลผลการปันส่วนใหม่

[![รายการบัญชีในหน้าใบสำคัญที่คาดไว้](./media/19_rev-rec-scenarios.png)](./media/19_rev-rec-scenarios.png)

บนหน้า **ใบสำคัญที่คาดไว้** ข้อมูลสามรายการล่าสุดจะมีการกลับรายการบัญชีเดิมจากใบแจ้งหนี้ที่ลงรายการบัญชีไว้ สี่รายการแรกจะประกอบกันเป็นรายการบัญชีใหม่ที่ลงรายการบัญชีแล้วของใบแจ้งหนี้ สิ่งสำคัญคือคุณต้องเข้าใจว่าใบแจ้งหนี้ใหม่จะไม่แสดงต่อลูกค้า หลังจากการปันส่วนใหม่แล้ว ลูกค้ายังคงค้างชำระอยู่ $426.00 ซึ่งเป็นจำนวนเงินที่ต้องลงรายการบัญชีไปยังบัญชีลูกหนี้ในรายการบัญชีใหม่ ภาษีที่ชดเชยและรายได้รอตัดบัญชีจะเท่ากับ $188.69 + $314.48 + $26.00 = $529.17 จำนวนเงินรายได้รอตัดบัญชีมีการเปลี่ยนแปลงเนื่องจากการปันส่วนใหม่ ดังนั้นจึงมีการลงรายการบัญชีส่วนต่าง $103.17 ไปยังบัญชีรอโอนสำหรับรายได้ของใบแจ้งหนี้บางส่วน ยอดดุลนี้จะมีการตัดเมื่อมีการลงรายการบัญชีใบแจ้งหนี้ในใบสั่งขายใบที่สองที่รวมอยู่ในการปันส่วนใหม่

เมื่อต้องการดําเนินการปันส่วนใหม่ให้เสร็จสมบูรณ์ ให้เลือก **ประมวลผล** คุณจะได้รับแจ้งเกี่ยวกับวันที่ลงรายการบัญชี แม้ว่าจะไม่ได้ลงรายการบัญชีใดๆ เลย หลังจากการปันส่วนใหม่เสร็จสมบูรณ์ หน้า **การปันส่วนราคาสำหรับรายได้** สำหรับใบสั่งขายแต่ละใบจะแสดงการปันส่วนราคาสําหรับสินค้าทั้งหมดในใบสั่งขายทั้งสองใบ กล่าวคือหน้า **การปันส่วนราคาสำหรับรายได้** สำหรับใบสั่งขายแต่ละใบจะมีสินค้าที่ไม่มีอยู่ในใบสั่งขายนั้น เนื่องจากสินค้าดังกล่าวเป็นส่วนหนึ่งของสัญญาเดียวกัน แต่อยู่ในใบสั่งขายอื่น

> [!TIP]
> เพื่อให้บริบทเกี่ยวกับสาเหตุที่รายการสินค้าเพิ่มเติมเหล่านี้แสดง คุณสามารถเพิ่มคอลัมน์อื่นๆ ในตารางได้ เช่น **รหัสการปันส่วนใหม่** และ **ใบสั่งขาย**
> 
> [![คอลัมน์เพิ่มเติมในหน้าการปันส่วนราคาสำหรับรายได้](./media/20_rev-rec-scenarios.png)](./media/20_rev-rec-scenarios.png)

ในใบสั่งขาย 00036 กำหนดการรับรู้รายได้จะได้รับการอัปเดตด้วยตามราคาการปันส่วนรายได้ใหม่ จากใบสั่งขายนี้ ให้เปิดหน้า **กำหนดการรับรู้รายได้** ก่อนหน้านี้ มีข้อมูล 13 รายการสำหรับสินค้า S0008 (มีกำหนดการ 12 เดือนกำหนดให้กับสินค้านี้) ขณะนี้มีอยู่ 39 รายการ: รายการในกำหนดการเดิม 13 รายการ รายการของกำหนดการกลับรายการ 13 รายการ และ 13 รายการที่อิงอยู่กับราคาสำหรับรายได้ใหม่

[![หน้ากำหนดการรับรู้รายได้ที่อัปเดตและมีข้อมูล 39 รายการสำหรับสินค้า S0008](./media/21_rev-rec-scenarios.png)](./media/21_rev-rec-scenarios.png)

ก่อนหน้านี้มีข้อมูลสองรายการสำหรับสินค้า S0001 แต่ตอนนี้มีหกรายการ

[![หน้ากำหนดการรับรู้รายได้ที่อัปเดตและมีข้อมูลหกรายการสำหรับสินค้า S0001](./media/22_rev-rec-scenarios.png)](./media/22_rev-rec-scenarios.png)

เมื่อคุณเลือก **ใบสำคัญ** ในใบสั่งขาย 000036 สมุดรายวันใบแจ้งหนี้จะแสดงรายการบัญชีเดิม เมื่อต้องการดูรายการที่กลับรายการและรายการบัญชีใหม่จากใบสั่งขาย ให้เลือก **การปรับปรุงรายได้** ในบานหน้าต่างการดำเนินการ แล้วเลือก **ใบสำคัญ**

[![ใบสั่งขาย 000036](./media/23_rev-rec-scenarios.png)](./media/23_rev-rec-scenarios.png)

จากนั้นให้เปิดหน้า **ลูกค้าทั้งหมด** (**บัญชีลูกหนี้ \> ลูกค้า \> ลูกค้าทั้งหมด**) เลือกลูกค้า **US\_SI\_0003** แล้วเลือก **ธุรกรรม** ระบบจะแสดงใบแจ้งหนี้ที่เปิดสำหรับใบสั่งขาย 000036 ถ้าคุณเลือกใบสำคัญ คุณจะเห็นรายการบัญชีเดิม ไม่ใช่รายการบัญชีใหม่จากการปันส่วนใหม่ คุณไม่สามารถดูรายการที่กลับรายการและรายการบัญชีใหม่จากบัญชีลูกหนี้ได้

ใบสั่งขายใบที่สองได้รับการออกใบแจ้งหนี้แล้วตอนนี้ ยอดรวมของใบแจ้งหนี้ที่แสดงให้กับลูกค้าจะเป็น $1,099.00 + ภาษี $71.44 = $1,170.44 ภาพประกอบต่อไปนี้จะแสดงรายการบัญชีที่ลงรายการบัญชีไว้

[![หน้าธุรกรรมใบสำคัญที่มีรายการบัญชีที่ลงรายการบัญชีไว้](./media/24_rev-rec-scenarios.png)](./media/24_rev-rec-scenarios.png)

เนื่องจากผลรวมของรายได้และยอดขายมากกว่า $1,170.44 จึงมีการลงรายการบัญชีส่วนต่างเป็น -$130.17 จำนวนเงินนี้จะตัดยอดดุลจากบัญชีรอโอนสำหรับรายได้ของใบแจ้งหนี้บางส่วน ยอดดุลนั้นจะมีการลงรายการบัญชีในรายการบัญชีใหม่หลังจากการปันส่วนใหม่


[!INCLUDE[footer-include](../../includes/footer-banner.md)]
