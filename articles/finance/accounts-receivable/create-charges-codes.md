---
title: สร้างรหัสค่าธรรมเนียม
description: หัวข้อนี้อธิบายวิธีการตั้งค่าคอนฟิกรหัสค่าธรรมเนียมของทั้งบัญชีเจ้าหนี้และบัญชีลูกหนี้
author: rachel-profitt
ms.date: 12/03/2021
ms.topic: article
ms.prod: ''
ms.technology: ''
ms.search.form: MarkupTable
audience: Application User
ms.reviewer: roschlom
ms.custom: ''
ms.assetid: c64eed1d-df17-448e-8bb6-d94d63b14607
ms.search.region: Global
ms.author: kweekley
ms.search.validFrom: 2022-01-03
ms.dyn365.ops.version: AX 7.0.0
ms.openlocfilehash: 034be190890a67fd0921d40fffdc704b9d6d5df7
ms.sourcegitcommit: 5bfd6511d710deb539b4030eb0e9c48d25513595
ms.translationtype: HT
ms.contentlocale: th-TH
ms.lasthandoff: 01/19/2022
ms.locfileid: "8014091"
---
# <a name="create-charges-codes"></a>สร้างรหัสค่าธรรมเนียม

หัวข้อนี้อธิบายวิธีการตั้งค่าคอนฟิกรหัสค่าธรรมเนียมของทั้งบัญชีเจ้าหนี้และบัญชีลูกหนี้ หากองค์กรของคุณต้องการติดตามยอดเงินการขายหรือยอดเงินการซื้อนอกเหนือจากสินค้าในรายการในใบสั่งขายหรือใบสั่งซื้อ คุณสามารถใช้รหัสค่าธรรมเนียมเพื่อวัตถุประสงค์นี้ ตัวอย่างเช่น คุณจ่ายค่าขนส่งและค่าประกันภัยในใบสั่งซื้อ และยอดเงินเหล่านี้แสดงรายการที่แยกต่างหากในใบสั่งซื้อ ในกรณีนี้ คุณสามารถระบุว่ายอดเงินนี้มีการลงรายการบัญชีในบัญชีค่าใช้จ่ายหรือเพิ่มเข้าในต้นทุนของสินค้าก็ได้

## <a name="set-up-charges-codes-for-accounts-receivable"></a>ตั้งค่ารหัสค่าธรรมเนียมสำหรับบัญชีลูกหนี้

เมื่อต้องการสร้างรหัสค่าธรรมเนียมให้กับบัญชีลูกหนี้ ให้ปฏิบัติตามขั้นตอนต่อไปนี้

1. ไปที่ **บัญชีลูกหนี้** &gt; **การตั้งค่าค่าธรรมเนียม** &gt; **รหัสค่าธรรมเนียม**
2. เลือก **ใหม่**
3. ในฟิลด์ **รหัสค่าธรรมเนียม** ป้อนรหัสสำหรับค่าธรรมเนียม
3. ในฟิลด์ **คำอธิบาย** ให้ป้อนคำอธิบายของค่าธรรมเนียม
4. ตัวเลือก: ในฟิลด์ **กลุ่มภาษีขายตามประเภทสินค้า** ให้เลือกกลุ่มภาษีขาย
5. บนแท็บด่วน **การลงรายการบัญชี** ให้ระบุว่าควรจะเดบิตและเครดิตค่าธรรมเนียมโดยอัตโนมัติอย่างไร
6. หากคุณเลือก **บัญชีแยกประเภท** เป็นชนิดเดบิตหรือเครดิต ให้ระบุชนิดการลงรายการบัญชีในฟิลด์ **การลงรายการบัญชี** และระบุบัญชีหลักในฟิลด์ **บัญชี**

### <a name="example"></a>ตัวอย่าง

ลูกค้าของคุณต้องจ่ายค่าธรรมเนียม ดังนั้นจึงมีการเพิ่มที่ผลรวมใบสั่งขาย คุณต้องตั้งค่าข้อมูลการลงรายการบัญชีต่อไปนี้

- ในฟิลด์ **ชนิด** ในส่วน **เดบิต** ให้เลือก **ลูกค้า/ผู้จัดจำหน่าย** เพื่อเพิ่มค่าธรรมเนียมใบแจ้งหนี้ในบัญชีของลูกค้า
- ในฟิลด์ **ชนิด** ในส่วน **เครดิต** ให้เลือก **บัญชีแยกประเภท** จากนั้นในฟิลด์ **บัญชี** ให้เลือกบัญชีหลักสำหรับรายได้จากค่าธรรมเนียมใบแจ้งหนี้

> [!NOTE]
> หากมีการเลือกชนิดเดบิตหรือชนิดเครดิตสำหรับรหัสที่เลือกเป็น **บัญชีแยกประเภท** หรือ **สินค้า** คุณสามารถใช้สกุลเงินอื่นสำหรับธุรกรรมค่าธรรมเนียมได้

คุณสามารถพิมพ์ข้อความค่าธรรมเนียมเป็นภาษาที่กำหนดให้กับลูกค้า เมื่อต้องการระบุข้อความเกี่ยวกับรหัสค่าธรรมเนียมในภาษาอื่น ให้เลือก **การแปล**

## <a name="set-up-charges-codes-for-accounts-payable"></a>ตั้งค่ารหัสค่าธรรมเนียมสำหรับบัญชีเจ้าหนี้

เมื่อต้องการสร้างรหัสค่าธรรมเนียมให้กับบัญชีเจ้าหนี้ ให้ปฏิบัติตามขั้นตอนต่อไปนี้

1. ทำตามขั้นตอนเหล่านี้

    - ไปที่ **บัญชีเจ้าหนี้** &gt; **ค่าธรรมเนียม** **การตั้งค่า** &gt; **รหัสค่าธรรมเนียม**
    - ไปที่ **การจัดซื้อและการจัดหา** &gt; **การตั้งค่า** &gt; **ค่าธรรมเนียม** &gt; **รหัสค่าธรรมเนียม**

2. เลือก **ใหม่**
3. ในฟิลด์ **รหัสค่าธรรมเนียม** ป้อนรหัสสำหรับค่าธรรมเนียม
3. ในฟิลด์ **คำอธิบาย** ให้ป้อนคำอธิบายของค่าธรรมเนียม
4. ตัวเลือก: ในฟิลด์ **กลุ่มภาษีขายตามประเภทสินค้า** ให้เลือกกลุ่มภาษีขาย
5. ตัวเลือก: ในฟิลด์ **ยอดเงินสูงสุด** ป้อนยอดเงินสูงสุดที่อนุญาตสำหรับรหัสค่าธรรมเนียม

    ฟิลด์นี้จะใช้เพื่อตรวจสอบความถูกต้องของค่าธรรมเนียมสำหรับใบแจ้งหนี้ของผู้จัดจำหน่าย เมื่อต้องการเปิดใช้งานการตรวจสอบความถูกต้องของค่าธรรมเนียม ให้เลือกกล่องกาเครื่องหมาย **เปิดใช้งานการตรวจสอบความถูกต้องของการจับคู่ใบแจ้งหนี้** บนแท็บ **การตรวจสอบความถูกต้องของใบแจ้งหนี้** ของหน้า **พารามิเตอร์บัญชีเจ้าหนี้**

    > [!IMPORTANT]
    > เมื่อต้องการตรวจสอบความถูกต้องของค่าธรรมเนียมจากใบแจ้งหนี้ คุณต้องสร้างอินสแตนซ์ของชนิดกฎนโยบายที่ยึดตามค่าธรรมเนียมของนโยบายใบแจ้งหนี้ของผู้จัดจำหน่ายเฉพาะด้วย

6. บนแท็บด่วน **การลงรายการบัญชี** ให้ระบุว่าควรจะเดบิตและเครดิตค่าธรรมเนียมโดยอัตโนมัติอย่างไร
7. หากคุณเลือก **บัญชีแยกประเภท** เป็นชนิดเดบิตหรือชนิดเครดิต ให้ระบุชนิดการลงรายการบัญชีในฟิลด์ **การลงราการบัญชีเดบิต** และ **การลงรายการบัญชีเครดิต** และระบุบัญชีหลักในฟิลด์ **บัญชีเดบิต** และ **บัญชีเครดิต**
8. เมื่อต้องการเปิดใช้งานการเปรียบเทียบมูลค่าของค่าธรรมเนียมสำหรับใบแจ้งหนี้ที่มีค่าธรรมเนียมจากส่วนหัวหรือรายการของใบสั่งซื้อที่สอดคล้องกัน ให้เลือกกล่องกาเครื่องหมาย **เปรียบเทียบค่าในใบสั่งซื้อและค่าในใบแจ้งหนี้**

### <a name="example"></a>ตัวอย่าง

คุณสามารถบันทึกค่าธรรมเนียมเป็นค่าใช้จ่ายโดยเป็นส่วนหนึ่งของผลรวมของใบสั่งซื้อหรือใบแจ้งหนี้ของผู้จัดจำหน่ายได้ ปฏิบัติตามขั้นตอนเหล่านี้เพื่อตั้งค่าข้อมูลการลงรายการบัญชี 

- ในฟิลด์ **ชนิด** ในส่วน **เครดิต** ให้เลือก **ลูกค้า/ผู้จัดจำหน่าย** เพื่อเพิ่มค่าธรรมเนียมใบแจ้งหนี้ในบัญชีของผู้จัดจำหน่าย
- ในฟิลด์ **ชนิด** ในส่วน **เดบิต** ให้เลือก **บัญชีแยกประเภท** จากนั้นในฟิลด์ **บัญชี** เลือกบัญชีหลักสำหรับค่าใช้จ่ายจากค่าธรรมเนียมใบแจ้งหนี้

ปฏิบัติตามขั้นตอนเหล่านี้เพื่อตั้งค่าข้อมูลการลงรายการบัญชีเพื่อให้มีการเพิ่มค่าธรรมเนียมต่อหน่วยให้กับต้นทุนสินค้า

- ในฟิลด์ **ชนิด** ในส่วน **เครดิต** ให้เลือก **ลูกค้า/ผู้จัดจำหน่าย** เพื่อเพิ่มค่าธรรมเนียมใบแจ้งหนี้ในบัญชีของผู้จัดจำหน่าย
- ในฟิลด์ **ชนิด** ในส่วน **เดบิต** ให้เลือก **สินค้า** ที่จะเพิ่มค่าธรรมเนียมให้กับต้นทุนสินค้า

> [!NOTE]
> คุณอาจต้องการใช้สกุลเงินที่แตกต่างจากสกุลเงินที่ระบุไว้ในใบสั่งซื้อหรือใบแจ้งหนี้ คุณสามารถป้อนสกุลเงินอื่นได้หากชนิดเดบิตหรือชนิดเครดิตสำหรับรหัสที่เลือกเป็น **บัญชีแยกประเภท** หรือ **สินค้า**

คุณสามารถพิมพ์ข้อความค่าธรรมเนียมเป็นภาษาที่กำหนดให้กับลูกค้า เมื่อต้องการระบุข้อความเกี่ยวกับรหัสค่าธรรมเนียมในภาษาอื่น ให้เลือก **การแปล**
