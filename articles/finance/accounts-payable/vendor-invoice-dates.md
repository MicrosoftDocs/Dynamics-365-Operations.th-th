---
title: วันที่ใบแจ้งหนี้ของผู้จัดจำหน่าย
description: หัวข้อนี้จะอธิบายถึงวันที่ที่ปรากฏบนใบแจ้งหนี้ของผู้จัดจำหน่าย และยังอธิบายวิธีการตั้งค่าระบบเพื่อให้ระบบปรับปรุงวันที่ลงรายการบัญชีโดยอัตโนมัติ
author: sunfzam
ms.date: 08/30/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: roschlom
ms.custom: intro-internal
ms.assetid: ''
ms.search.region: Global
ms.author: shpandey
ms.search.validFrom: 2021-08-30
ms.dyn365.ops.version: 10.0.23
ms.openlocfilehash: a066f828b47f297b8ad520b9eb0f4f311d49b111
ms.sourcegitcommit: 9e8d7536de7e1f01a3a707589f5cd8ca478d657b
ms.translationtype: HT
ms.contentlocale: th-TH
ms.lasthandoff: 10/18/2021
ms.locfileid: "7647914"
---
# <a name="vendor-invoice-dates"></a>วันที่ใบแจ้งหนี้ของผู้จัดจำหน่าย

[!include [banner](../includes/banner.md)]

หัวข้อนี้จะอธิบายถึงวันที่ที่ปรากฏบนใบแจ้งหนี้ของผู้จัดจำหน่าย และยังอธิบายวิธีการตั้งค่าระบบเพื่อให้ระบบปรับปรุงวันที่ลงรายการบัญชีโดยอัตโนมัติ

บนหน้า **รายละเอียดของใบแจ้งหนี้ผู้ขอซื้อที่ค้างอยู่** ส่วนหัวของใบแจ้งหนี้จะแสดงวันที่สี่วันที่ได้แก่ วันที่ได้รับใบแจ้งหนี้ วันที่ในใบแจ้งหนี้ วันที่ลงรายการบัญชี และวันที่ครบกําหนด เมื่อสร้างใบแจ้งหนี้ของผู้จัดจำหน่ายขั้น วันที่ต่อไปนี้จะถูกป้อนไว้ตามค่าเริ่มต้น:

- **วันที่ได้รับใบแจ้งหนี้** – ฟิลด์นี้จะถูกตั้งค่าเป็นวันที่ของระบบปัจจุบัน
- **วันที่ลงรายการบัญชี** – ฟิลด์นี้จะถูกตั้งค่าเป็นวันที่ของระบบปัจจุบัน 
- **วันที่ครบกำหนด** – วันที่ในฟิลด์นี้จะคํานวณตามวันที่ลงรายการบัญชีและเงื่อนไขการชำระเงิน
- **วันที่ของใบแจ้งหนี้** – โดยค่าเริ่มต้น ฟิลด์นี้จะว่างเปล่า อย่างไรก็ตาม คุณสามารถป้อนค่าได้ตามที่คุณต้องการ ในกรณีนั้น วันที่ในฟิลด์ **วันที่ครบกำหนด** จะคํานวณใหม่ตามวันที่ในใบแจ้งหนี้และเงื่อนไขการชำระเงิน

ในบางครั้ง ใบแจ้งหนี้ของผู้จัดจำหน่ายอาจอยู่ในสถานะที่ค้างอยู่เป็นเวลานานหลังจากปิดรอบระยะเวลา เมื่อพร้อมที่จะลงรายการบัญชี จะยังคงใช้วันที่ลงรายการบัญชีเก่าของรอบระยะเวลาการลงรายการบัญชีที่ผ่านมาอยู่ อย่างไรก็ตาม ขณะนี้รอบระยะเวลาได้ปิดแล้ว ดังนั้น เสมียนบัญชีเจ้าหนี้ (AP) ต้องเปลี่ยนวันที่ลงรายการบัญชีทั้งหมดด้วยตนเองเป็นรอบระยะเวลาการลงรายการบัญชีใหม่ให้กับใบแจ้งหนี้ที่ค้างอยู่ทั้งหมดที่สร้างขึ้นก่อนหน้านี้

คุณลักษณะที่อธิบายไว้ในหัวข้อนี้จะช่วยให้คุณสามารถตั้งค่าระบบเพื่อให้ระบบปรับปรุงวันที่ลงรายการบัญชีโดยอัตโนมัติตามความต้องการทางธุรกิจ

## <a name="parameter-for-automatically-adjusting-the-vendor-invoice-posting-date"></a>พารามิเตอร์การปรับวันที่ลงรายการบัญชีใบแจ้งหนี้ของผู้จัดจำหน่ายโดยอัตโนมัติ

ให้ปฏิบัติตามขั้นตอนต่อไปนี้เพื่อให้ระบบสามารถปรับปรุงวันที่ลงรายการบัญชีใบแจ้งหนี้ของผู้จัดจำหน่ายโดยอัตโนมัติได้

1.  ไปที่ **บัญชีเจ้าหนี้ \> การตั้งค่า \> พารามิเตอร์บัญชีเจ้าหนี้**
2.  บนแท็บ **บัญชีแยกประเภทและภาษีขาย** ในฟิลด์ **ปรับปรุงวันที่ลงรายการบัญชีโดยอัตโนมัติ** ให้เลือกค่าอย่างใดอย่างหนึ่งต่อไปนี้:

    - **ไม่มีการเปลี่ยนแปลง** – ระบบจะไม่เปลี่ยนวันที่ลงรายการบัญชีโดยอัตโนมัติในระหว่างการลงรายการบัญชี ค่านี้จะถูกเลือกไว้โดยค่าเริ่มต้น
    - **เปลี่ยนวันที่ลงรายการบัญชีเป็นวันที่ของระบบเสมอ** – ระบบจะเปลี่ยนวันที่ลงรายการบัญชีเป็นวันที่ของระบบโดยอัตโนมัติในระหว่างการลงรายการบัญชี
    - **เปลี่ยนวันที่ลงรายการบัญชีเป็นวันที่ของระบบเมื่อรอบระยะเวลาวันที่ลงรายการบัญชีเป็นปิดหรือระงับ** – ระบบเปลี่ยนวันที่ลงรายการบัญชีเป็นวันที่ของระบบในระหว่างการลงรายการบัญชี แต่เฉพาะเมื่อรอบระยะเวลาที่สอดคล้องกันของวันที่ลงรายการบัญชีมีสถานะเป็น **ปิด** หรือ **ระงับ**
    - **เปลี่ยนวันที่ลงรายการบัญชีเป็นวันแรกของรอบระยะเวลาใหม่เมื่อรอบระยะเวลาวันที่ลงรายการบัญชีเป็นปิดหรือระงับ** – ระบบเปลี่ยนวันที่ลงรายการบัญชีเป็นวันแรกของรอบระยะเวลาเปิดใหม่ แต่เฉพาะเมื่อรอบระยะเวลาที่สอดคล้องกันของวันที่ลงรายการบัญชีมีสถานะเป็น **ปิด** หรือ **ระงับ**

## <a name="impact-of-posting-date-changes"></a>ผลกระทบของการเปลี่ยนแปลงวันที่ลงรายการบัญชี

เมื่อเปลี่ยนวันที่ลงรายการบัญชีในใบแจ้งหนี้ของผู้จัดจำหน่ายที่ค้างอยู่ การเปลี่ยนแปลงจะมีผลกระทบดังต่อไปนี้:

- **วันที่ครบกำหนด**

    - หากฟิลด์ **วันที่ครบกำหนด** ว่าง วันครบกำหนดชำระจะคํานวณใหม่ตามวันที่ลงรายการบัญชีใหม่และเงื่อนไขการชำระเงิน
    - ถ้า **ฟิลด์วันที่ในใบแจ้งหนี้** มีการตั้งค่าไว้ก่อนหน้านี้ การเปลี่ยนแปลงวันที่ลงรายการบัญชีจะไม่มีผลกระทบต่อวันที่ครบกําหนด

- **วันที่ให้ส่วนลดเงินสด**

    - ถ้าฟิลด์ **วันที่ในใบแจ้งหนี้** ว่างเปล่า จะมีการใช้วันที่ลงรายการบัญชีใหม่เพื่อคํานวณส่วนลดเงินสด
    - ถ้าตั้งค่าฟิลด์ **วันที่ในใบแจ้งหนี้** ไว้ก่อนหน้านี้ ส่วนลดเงินสดจะไม่เปลี่ยนแปลง

- **อัตราแลกเปลี่ยน** – วันที่ของอัตราแลกเปลี่ยนจะขึ้นอยู่กับการตั้งค่าตัวเลือก **การอัปเดตการลงบัญชีผู้จัดส่งโดยใช้วันที่ในใบแจ้งหนี้** บนแท็บ **ใบแจ้งหนี้** ของหน้า **พารามิเตอร์บัญชีเจ้าหนี้** (**บัญชีเจ้าหนี้ \> การตั้งค่า \> พารามิเตอร์บัญชีเจ้าหนี้**)

    - ถ้าตั้งค่าตัวเลือกนี้เป็น **ใช่** จะใช้วันที่ในใบแจ้งหนี้ และการเปลี่ยนแปลงวันที่ลงรายการบัญชีไม่ส่งผลกระทบต่ออัตราแลกเปลี่ยน
    - ถ้าตั้งค่าตัวเลือกนี้เป็น **ไม่** จะใช้วันที่ลงรายการบัญชีเพื่อคํานวณอัตราแลกเปลี่ยน เมื่ออัปเดตวันที่ลงรายการบัญชี ยอดเงินทางบัญชีและการรายงานจะถูกคำนวณอีกครั้ง ดังนั้น การตรวจสอบความถูกต้องของการจับคู่ต้องเกิดขึ้นอีกครั้ง

## <a name="validation"></a>การตรวจสอบความถูกต้อง

ฟิลด์สองฟิลด์อื่นบนแท็บ **ใบแจ้งหนี้** ของหน้า **พารามิเตอร์บัญชีเจ้าหนี้** (**บัญชีเจ้าหนี้ \> การตั้งค่า \> พารามิเตอร์บัญชีเจ้าหนี้**) มีผลต่อการประมวลผลใบแจ้งหนี้:

- ถ้าตั้งค่าฟิลด์ **ตรวจสอบหมายเลขใบแจ้งหนี้ที่ใช้** เป็น **ปฏิเสธข้อมูลซ้อนภายในปีบัญชี** ระบบจะใช้วันที่ลงรายการบัญชีเพื่อตรวจสอบใบแจ้งหนี้ที่ซ้อนกันในระหว่างการลงรายการบัญชีใบแจ้งหนี้
- ถ้าฟิลด์ **ต้องการวันที่เอกสารในใบแจ้งหนี้ของผู้จัดจำหน่าย** ถูกตั้งค่าเป็น **ตัวเลือกข้อผิดพลาด** จะต้องใช้ฟิลด์ **วันที่ในใบแจ้งหนี้บนส่วนหน้าใบแจ้งหนี้ที่ค้างอยู่** ถ้าวันที่ในใบแจ้งหนี้เป็นวันที่หลังจากวันที่ลงรายการบัญชี ระบบจะแสดงข้อความแสดงข้อผิดพลาด
