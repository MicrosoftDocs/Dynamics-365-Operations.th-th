---
title: ใช้การชำระเงินล่วงหน้าสำหรับใบแจ้งหนี้ของผู้จัดจำหน่ายโดยอัตโนมัติ
description: หัวข้อนี้อธิบายความสามารถเกี่ยวกับการชำระเงินล่วงหน้าให้แก่ใบแจ้งหนี้ผู้จัดจำหน่ายโดยอัตโนมัติ
author: sunfzam
ms.date: 10/19/2021
ms.topic: overview
ms.prod: ''
ms.technology: ''
ms.search.form: ''
audience: Application User
ms.reviewer: roschlom
ms.assetid: ''
ms.search.region: Global
ms.author: shpandey
ms.search.validFrom: 2017-08-30
ms.dyn365.ops.version: 10.0.23
ms.openlocfilehash: 5b07c1d4c2189184b2ad29d46ec2aef0ee03c1c0
ms.sourcegitcommit: 3754d916799595eb611ceabe45a52c6280a98992
ms.translationtype: HT
ms.contentlocale: th-TH
ms.lasthandoff: 01/15/2022
ms.locfileid: "7985373"
---
# <a name="automatically-apply-to-vendor-invoices"></a>ใช้กับใบแจ้งหนี้ของผู้จัดจำหน่ายโดยอัตโนมัติ

[!include [banner](../includes/banner.md)]

หัวข้อนี้อธิบายความสามารถเกี่ยวกับการชำระเงินล่วงหน้าให้แก่ใบแจ้งหนี้ผู้จัดจำหน่ายโดยอัตโนมัติ สามารถสร้างการชำระเงินล่วงหน้าสำหรับใบสั่งซื้อ โดยเป็นส่วนหนึ่งของข้อตกลงการซื้อ เมื่อได้รับใบแจ้งหนี้จากผู้จัดจำหน่ายแล้ว คุณสามารถใช้การชําระเงินล่วงหน้าเพื่อชําระบัญชีเจ้าหนี้จากใบแจ้งหนี้ของผู้จัดจำหน่ายได้ คุณลักษณะใหม่ช่วยให้ระบบสามารถใช้หมายเลขใบสั่งซื้อบนใบแจ้งหนี้ของผู้จัดจำหน่ายโดยอัตโนมัติ ค้นหาการชำระเงินล่วงหน้าที่สอดคล้องกัน เมื่อมีการนําเข้าใบแจ้งหนี้ของผู้จัดจำหน่าย

ถ้าพบการชำระเงินล่วงหน้าและสามารถใช้ได้ จะมีการเพิ่มรายการในรายการใบแจ้งหนี้ที่มีอยู่เพื่อใช้กับการชำระเงินล่วงหน้า รายการการชำระเงินล่วงหน้าจะไม่ได้รับการพิจารณาในระหว่างกระบวนการจับคู่ใบแจ้งหนี้

สถานะต่อไปนี้อธิบายวิธีการใช้การชำระเงินล่วงหน้า เมื่อกระบวนการซื้อต่างกันต่อไปนี้:

- **ใบแจ้งหนี้ของผู้จัดจำหน่ายหนึ่งใบต่อใบสั่งซื้อ** – การชำระเงินล่วงหน้าในใบสั่งซื้อจะนำไปใช้กับใบแจ้งหนี้ของผู้จัดจำหน่าย
- **ใบแจ้งหนี้ของผู้จัดจำหน่ายหนึ่งใบต่อใบสั่งซื้อหลายใบ** – การชำระเงินล่วงหน้าในใบสั่งซื้อทั้งหมดจะนำไปใช้กับใบแจ้งหนี้ของผู้จัดจำหน่าย
- **ใบแจ้งหนี้ของผู้จัดจำหน่ายหลายใบต่อใบสั่งซื้อ** – การชำระเงินล่วงหน้าในใบสั่งซื้อจะนำไปใช้กับใบแจ้งหนี้ของผู้จัดจำหน่ายใบแรกที่นำเข้า หากยอดการชำระเงินล่วงหน้าเกินยอดเงินในใบแจ้งหนี้ การใช้การชำระเงินล่วงหน้าจะล้มเหลว และคุณต้องดำเนินการชำระเงินล่วงหน้าด้วยตนเอง
- **ใบแจ้งหนี้ของผู้จัดจำหน่ายหลายใบต่อใบสั่งซื้อหลายใบ** – การชำระเงินล่วงหน้าในใบสั่งซื้อจะนำไปใช้กับใบแจ้งหนี้ของผู้จัดจำหน่ายที่เกี่ยวข้องใบแรก หากยอดการชำระเงินล่วงหน้าเกินยอดเงินในใบแจ้งหนี้ การใช้การชำระเงินล่วงหน้าจะล้มเหลว และคุณต้องดำเนินการชำระเงินล่วงหน้าด้วยตนเอง หากการชำระเงินล่วงหน้าใดๆ ที่เหลือหลังการชำระเงินล่วงหน้าถูกดำเนินการกับใบแจ้งหนี้ใบแรก จะสามารถใช้การชำระเงินล่วงหน้ากับใบแจ้งหนี้ที่ตามมาได้

ถ้าระบบพยายามที่จะใช้การชำระเงินล่วงหน้า แต่การดำเนินการล้มเหลว ลักษณะการทำงานนี้จะขึ้นอยู่กับการตั้งค่า ตัวเลือก **กระบวนการอัตโนมัติของการติดตามผลบล็อค ในกรณีที่การดำเนินการชำระเงินล่วงหน้าล้มเหลว**:

- **ใช่** – ข้อความแสดงข้อผิดพลาด "การใช้การชำระเงินล่วงหน้าโดยอัตโนมัติ: ล้มเหลว" ถูกเพิ่มในประวัติระบบอัตโนมัติ และใบแจ้งหนี้ยังคงอยู่ในรายการใบแจ้งหนี้ของผู้จัดจำหน่ายที่ค้างอยู่ ใบแจ้งหนี้จะยังคงถูกบล็อคจนกว่าคุณจะดำเนินการการชำระเงินล่วงหน้าด้วยตนเอง

    หากต้องการใช้การชำระเงินล่วงหน้าด้วยตนเอง ให้ไปที่ใบแจ้งหนี้ของผู้จัดจำหน่ายที่ค้างอยู่ ในหน้า **รายละเอียดใบแจ้งหนี้** ให้ตั้งค่าตัวเลือก **รวมในการประมวลผลอัตโนมัติ** ของใบแจ้งหนี้ที่ถูกบล็อค เป็น **ไม่** ขณะนี้คุณสามารถดำเนินการการชำระเงินล่วงหน้าด้วยตนเองได้ หลังจากที่ใช้การชำระเงินล่วงหน้าแล้ว ให้ตั้งค่าตัวเลือก **รวมในการประมวลผลอัตโนมัติ** กลับไปเป็น **ใช่** เพื่อให้สามารถประมวลผลใบแจ้งหนี้โดยอัตโนมัติได้

    คุณยังสามารถข้ามการใช้การชำระเงินล่วงหน้าโดยอัตโนมัติได้ด้วยการตั้งค่าตัวเลือก **รวมในการประมวลผลอัตโนมัติ** เป็น **ไม่** แล้วตั้งค่ากลับไปเป็น **ใช่** คุณจะได้รับข้อความต่อไปนี้: "การชำระเงินล่วงหน้ามีอยู่แล้วในใบสั่งซื้อ คุณต้องการละเว้นใบแจ้งหนี้ของผู้จัดจำหน่ายที่เลือกหรือไม่" เลือก **ใช่** มีการเพิ่มข้อความ "การใช้การชำระเงินล่วงหน้าที่ข้ามด้วยตนเอง" ในประวัติระบบอัตโนมัติ และใบแจ้งหนี้ของผู้จัดจำหน่ายจะไม่ถูกบล็อค เมื่อกระบวนการอัตโนมัติรันอีกครั้ง

- **ไม่** – กระบวนการอัตโนมัติของการติดตามผลจะดำเนินต่อไป คุณยังสามารถใช้การชําระเงินล่วงหน้าระหว่างการชําระเงินได้
