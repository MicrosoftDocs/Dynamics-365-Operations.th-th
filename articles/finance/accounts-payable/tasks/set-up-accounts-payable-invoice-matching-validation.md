---
title: ตั้งค่าการตรวจสอบความถูกต้องของการจับคู่ใบแจ้งหนี้ของบัญชีเจ้าหนี้
description: หัวข้อนี้จะให้ข้อมูลเกี่ยวกับวิธีการตั้งค่าการตรวจสอบความถูกต้องของการจับคู่ใบแจ้งหนี้ของบัญชีเจ้าหนี้
author: abruer
manager: AnnBe
ms.date: 06/26/2019
ms.topic: business-process
ms.prod: ''
ms.service: dynamics-ax-applications
ms.technology: ''
ms.search.form: VendParameters
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: abruer
ms.search.validFrom: 2016-06-30
ms.dyn365.ops.version: Version 7.0.0
ms.openlocfilehash: a101edd9e25fba1aa2325cb2193c6ea56282c9d1
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: th-TH
ms.lasthandoff: 10/13/2020
ms.locfileid: "4448352"
---
# <a name="set-up-accounts-payable-invoice-matching-validation"></a>ตั้งค่าการตรวจสอบความถูกต้องของการจับคู่ใบแจ้งหนี้ของบัญชีเจ้าหนี้

[!include [banner](../../includes/banner.md)]

ก่อนการเริ่มต้น ให้ตรวจสอบให้แน่ใจว่า มีเลือกคีย์การตั้งค่าคอนฟิกการจับคู่ใบแจ้งหนี้  ถ้านิติบุคคลของคุณติดตามค่าใช้จ่ายเช่น ค่าขนส่งโดยการใช้ค่าธรรมเนียม ให้ตรวจสอบให้แน่ใจว่า มีการเลือกคีย์การตั้งค่าคอนฟิกค่าธรรมเนียม   การจับคู่ใบแจ้งหนี้ของบัญชีเจ้าหนี้เป็นกระบวนการจับคู่ใบแจ้งหนี้ของผู้จัดจำหน่าย ใบสั่งซื้อ และข้อมูลการรับสินค้า  ความแตกต่างระหว่างเอกสารเหล่านี้เรียกว่าความขัดแย้งของการจับคู่  ส่วนต่างของการจับคู่จะถูกเปรียบเทียบกับค่าเผื่อที่ระบุไว้ ถ้าความขัดแย้งของการจับคู่เกินเปอร์เซ็นต์ที่ยอมรับได้หรือยอดเงิน ไอคอนผลต่างการจับคู่จะแสดงขึ้นในหน้า **ใบแจ้งหนี้ของผู้จัดจำหน่าย** และในหน้า **รายละเอียดการจับคู่ของใบแจ้งหนี้**

## <a name="determine-which-invoice-matching-validation-to-use"></a>กำหนดการตรวจสอบความถูกต้องของการจับคู่ใบแจ้งหนี้ที่จะใช้
มีชนิดการตรวจสอบความถูกต้องของการจับคู่ที่แตกต่างกันสี่ชนิด 

- **การจับคู่ระดับรายการ** – ชนิดของการจับคู่ที่พบมากที่สุดคือ การจับคู่รายการ การจับคู่ระดับรายการสามารถเป็นการจับคู่สองทาง หรือสามทาง สามารถระบุการจับคู่ระดับรายการเริ่มต้นสำหรับนิติบุคคลบนหน้า **พารามิเตอร์บัญชีเจ้าหนี้** การจับคู่สองทางเปรียบเทียบราคาต่อหน่วยของใบแจ้งหนี้กับราคาต่อหน่วยของใบสั่งซื้อ การจับคู่สามทางยังเปรียบเทียบปริมาณในใบแจ้งหนี้กับปริมาณการรับผลิตภัณฑ์ที่จับคู่แล้วอีกด้วย
- **การจับคู่ผลรวมในใบแจ้งหนี้** – จับคู่ยอดเงินรวมในใบแจ้งหนี้กับยอดรวมในใบสั่งซื้อ การจับคู่ใบแจ้งหนี้ชนิดนี้รวมถึงรายละเอียดจำนวนที่น้อยที่สุด ดังนั้นคุณสามารถใช้ตัวเลือกนี้เพื่อตั้งค่าตัวควบคุมที่ลดเวลาพนักงานที่จำเป็นเพื่อตรวจทานข้อมูลการจับคู่ใบแจ้งหนี้ มีการเปรียบเทียบยอดรวมหกรายการ ซึ่งรวมถึงผลรวมย่อย ส่วนลดรวม ค่าธรรมเนียม ภาษีขาย การปัดเศษ และยอดเงินในใบแจ้งหนี้ ระบบจะตรวจสอบความถูกต้องของค่าใดๆ เหล่านี้ในใบแจ้งหนี้แตกต่างจากยอดเงินที่คาดไว้มากกว่าผลต่างที่ยอมรับได้
- **การจับคู่ค่าธรรมเนียม** – จับคู่ข้อมูลค่าธรรมเนียม (ยอดเงิน) ในใบแจ้งหนี้กับข้อมูลค่าธรรมเนียม (ยอดเงิน) ในใบสั่งซื้อ
- **ผลรวมราคาสำหรับการจับคู่สินค้าในรายการ** – ชนิดของการจับคู่นี้มีประโยชน์สำหรับบริษัทที่โดยทั่วไปจะได้รับใบแจ้งหนี้หลายใบสำหรับรายการใบสั่งซื้อเดียว โดยทั่วไป ถ้าคุณได้รับใบแจ้งหนี้เดียวสำหรับแต่ละรายการใบสั่งซื้อ จะไม่จำเป็นต้องมีการจับคู่ชนิดนี้ การจับคู่นี้จำเป็นต้องมีการเปิดใช้งานการจับคู่สองทางหรือสามทาง และทำหน้าที่เป็นการตรวจสอบความถูกต้องของยอดเงินสุทธิที่ไม่เกิน ตามเปอร์เซ็นต์การยอมรับและจำนวนเงิน  ชนิดของการจับคู่นี้เปรียบเทียบข้อมูลราคาสำหรับยอดเงินสุทธิของแต่ละรายการในใบแจ้งหนี้ และรายการใบแจ้งหนี้ที่ค้างอยู่ และที่ลงรายการบัญชีไว้ก่อนหน้านี้ทั้งหมด ด้วยยอดเงินสุทธิของรายการใบสั่งซื้อที่สอดคล้องกัน ยอดเงินสุทธิถูกกำหนดโดยสูตรต่อไปนี้: (ราคาต่อหน่วย * ปริมาณในรายการ) + ค่าธรรมเนียมรายการ - ส่วนลดต่อรายการสินค้า เมื่อราคารวมที่ตรงกันตามเปอร์เซนต์ ระบบจะเปรียบเทียบค่าโดยใช้สกุลเงินธุรกรรม เมื่อราคารวมที่ตรงกันตามปริมาณ ระบบจะเปรียบเทียบค่าโดยใช้สกุลเงินทางบัญชี

## <a name="set-up-parameters-to-enable-invoice-matching-validation"></a>ตั้งค่าพารามิเตอร์เพื่อเปิดใช้งานการตรวจสอบความถูกต้องของการจับคู่ใบแจ้งหนี้
1. ไปที่ **บัญชีเจ้าหนี้ > การตั้งค่า > พารามิเตอร์บัญชีเจ้าหนี้**
2. เลือกแท็บ **การตรวจสอบใบแจ้งหนี้**
3. เลือกหรือยกเลิกการเลือกกล่องกาเครื่องหมาย **เปิดใช้งานการตรวจสอบการจับคู่ใบแจ้งหนี้**
    * เลือกว่าจำเป็นหรือไม่ที่จะต้องได้รับการอนุมัติก่อนที่จะสามารถลงบัญชีใบแจ้งหนี้ที่ประกอบด้วยความขัดแย้งสำหรับการจับคู่ใบแจ้งหนี้  ถ้าตั้งค่าเป็น **อนุญาตพร้อมคำเตือน** ตัวบ่งชี้ที่แสดงเป็นภาพจะแสดงขึ้นเมื่อความขัดแย้งสำหรับการจับคู่ใบแจ้งหนี้เกินกว่าค่าที่ยอมรับ อย่างไรก็ตามคุณจะสามารถลงรายการบัญชีใบแจ้งหนี้  ในการใช้ลำดับงานพร้อมกับการตรวจสอบการจับคู่ใบแจ้งหนี้ ให้ตรวจสอบให้แน่ใจว่าฟิลด์ **ลงรายการบัญชีใบแจ้งหนี้พร้อมความขัดแย้ง** ได้ถูกตั้งค่าเป็น **อนุญาตพร้อมคำเตือน** เพื่อหลีกเลี่ยงการที่ต้องอนุมัติหลายๆ ครั้ง  
    * ในฟิลด์ **ปรับปรุงสถานะการจับคู่ส่วนหัวของใบแจ้งหนี้โดยอัตโนมัติ** ให้เลือกว่าการจับคู่จะกระทำโดยอัตโนมัติในระหว่างการป้อนข้อมูลใบแจ้งหนี้โดยระบบหรือไม่ การตั้งค่าที่แนะนำคือ **ใช่** ยกเว้นว่าคุณประสบปัญหาข้อสงสัยของประสิทธิภาพการทำงานของรายการข้อมูล การปิดใช้งานการอัพเดตอัตโนมัติอาจช่วยให้ประสิทธิภาพของระบบรวดเร็วขึ้น เนื่องจากจะสามารถข้ามการตรวจสอบการจับคู่ใบแจ้งหนี้ในระหว่างการป้อนข้อมูลไปได้  เจ้าหน้าที่รายการข้อมูลจะต้องปรับปรุงสถานะการจับคู่ของใบแจ้งหนี้ด้วยตนเอง เพื่อดูผลลัพธ์การตรวจสอบความถูกต้องของการจับคู่ใบแจ้งหนี้ เมื่อได้ถูกตั้งค่าเป็น **ไม่**  
4. ตั้งค่า **การจับคู่ผลรวมในใบแจ้งหนี้**
5. เลือกหรือยกเลิกการเลือกกล่องกาเครื่องหมาย **ผลรวมการจับคู่ใบแจ้งหนี้** เพื่อจับคู่ผลรวมในใบแจ้งหนี้จริงกับผลรวมที่คาดไว้
    * เลือกว่าจะแสดงไอคอนหรือไม่ ถ้าความขัดแย้งสำหรับการจับคู่ใบแจ้งหนี้เกินกว่าค่าที่ยอมรับ  คุณสามารถเลือกแสดงไอคอนเมื่อความขัดแย้งบวกเกินค่าที่ยอมรับได้ หรือเมื่อความขัดแย้งบวกหรือลบอย่างใดอย่างหนึ่งเกินค่าที่ยอมรับได้  
    * ตัวอย่างเช่น ระดับการยอมรับคือ 5 เปอร์เซ็นต์และยอดเงินใบแจ้งหนี้รวมในใบสั่งซื้อเป็น 100.00  ดังนั้นไอคอนการจับคู่ราคาจะแสดงขึ้นถ้ายอดใบแจ้งหนี้รวมในใบแจ้งหนี้เกิน 105.00  ถ้าคุณเลือก **ถ้ามากกว่า หรือน้อยกว่าระดับการยอมรับ** ไอคอนจะยังแสดงขึ้นด้วย ถ้ายอดเงินใบแจ้งหนี้น้อยกว่า 95.00  
6. ในฟิลด์ **เปอร์เซ็นต์ค่าเผื่อของผลรวมในใบแจ้งหนี้** ให้ป้อนผลต่างเปอร์เซ็นต์ที่ยอมรับได้ ค่านี้เป็นค่าเริ่มต้นสำหรับบริษัท สามารถแทนที่ค่านี้สำหรับผู้จัดจำหน่ายเฉพาะ โดยใช้หน้า **การยอมรับผลรวมของใบแจ้งหนี้** สำหรับข้อมูลเกี่ยวกับวิธีการแทนที่เปอร์เซ็นต์การยอมรับผลรวมของใบแจ้งหนี้สำหรับผู้จัดจำหน่ายหนึ่งๆ ให้ดูส่วน "ตั้งค่าการยอมรับการจับคู่ผลรวมในใบแจ้งหนี้สำหรับผู้จัดจำหน่าย" ภายหลังในหัวข้อนี้
7. ตั้งค่า **การจับคู่ราคาและปริมาณ**
8. ในฟิลด์ **นโยบายการจับคู่รายการ** ให้เลือกค่าที่จะใช้เป็นนโยบายเริ่มต้นสำหรับนิติบุคคลที่คุณกำลังทำงานด้วย **ไม่จำเป็น** หมายความว่า ไม่มีการตรวจสอบราคาของรายการใบแจ้งหนี้แต่ละรายการกับราคาใบแจ้งหนี้ หรือปริมาณใบแจ้งหนี้กับปริมาณบันทึกการจัดส่งที่จำเป็น **การจับคู่แบบสองทาง** หมายความว่า จำเป็นต้องตรวจสอบรายการใบแจ้งหนี้ แต่เฉพาะใบสั่งซื้อและเอกสารใบแจ้งหนี้ของผู้จัดจำหน่ายจะเกี่ยวข้องในการตรวจสอบเท่านั้น ใบรับสินค้าไม่ได้ถูกนำมาใช้เป็นส่วนหนึ่งในการตรวจสอบการจับคู่ **การจับคู่แบบสามทาง** หมายความว่า ราคาต่อหน่วยสุทธิตามใบแจ้งหนี้จะถูกเปรียบเทียบกับราคาต่อหน่วยสุทธิของใบสั่งซื้อ และปริมาณในใบรับผลิตภัณฑ์ที่ตรงกันจะถูกเปรียบเทียบกับปริมาณในใบแจ้งหนี้
9. เพื่ออนุญาตให้ระดับของการจับคู่ที่แตกต่างกันสามารถนำไปใช้กับสินค้า ผู้จัดจำหน่าย ชุดข้อมูลของผู้จัดจำหน่ายและสินค้า หรือรายการใบสั่งซื้อ ให้เลือกค่าในฟิลด์ **อนุญาตการแทนที่นโยบายการจับคู่** นโยบายการจับคู่ของรายการนิติบุคคลสามารถถูกแทนที่สำหรับผู้จัดจำหน่ายเฉพาะ สินค้า หรือชุดข้อมูลของผู้จัดจำหน่าย และชุดสินค้าในหน้า **นโยบายการจับคู่**
    * ถ้าคุณใช้นโยบายการจับคู่รายการของการจับคู่แบบสองทางหรือการจับคู่แบบสามทาง คุณสามารถตั้งค่าเปอร์เซ็นต์การยอมรับราคาสำหรับนิติบุคคลของคุณ สินค้า และผู้จัดจำหน่ายของคุณในหน้า **ค่าเผื่อราคาสินค้า** การยอมรับราคาเริ่มต้นของนิติบุคคลจะถูกตั้งค่าเป็นศูนย์เปอร์เซ็นต์สำหรับการจับคู่แบบสองทางและการจับคู่แบบสามทาง เมื่อมีการเปรียบเทียบใบแจ้งหนี้ของผู้จัดจำหน่ายกับข้อมูลบนใบสั่งซื้อ จะมีการค้นหาเปอร์เซ็นต์การยอมรับราคาที่เกี่ยวข้อง   
10. เพื่อจับคู่ผลรวมราคาสำหรับสินค้าในรายการบนใบแจ้งหนี้ ให้เลือกค่าในฟิลด์ **จับคู่ผลรวมราคา** การจับคู่ชนิดนี้มีประโยชน์เมื่อผู้จัดจำหน่ายส่งใบแจ้งหนี้หลายใบสำหรับรายการใบสั่งซื้อเดียวกัน  คุณสามารถเปรียบเทียบข้อมูลราคาสำหรับยอดเงินสุทธิของแต่ละรายการในใบแจ้งหนี้ และรายการใบแจ้งหนี้ที่ค้างอยู่ และที่ลงรายการบัญชีใบแจ้งหนี้ไว้ก่อนหน้านี้ด้วยยอดเงินสุทธิของรายการใบสั่งซื้อที่สอดคล้องกัน  ตัวเลือกประกอบด้วย **ไม่มี** **เปอร์เซ็นต์** **ยอดเงิน** หรือ **เปอร์เซ็นต์และยอดเงิน**
11. ในฟิลด์ **เปอร์เซ็นต์ค่าเผื่อผลรวมราคาซื้อ** ให้ป้อนเปอร์เซ็นต์ของผลต่างที่คุณจะยอมรับ ฟิลด์นี้จะพร้อมใช้งาน เมื่อมีการตั้งค่า **จับคู่ผลรวมราคา** เป็น **เปอร์เซ็นต์** หรือ **เปอร์เซ็นต์และยอดเงิน**
12. ในฟิลด์ **ค่าเผื่อของยอดรวมราคาซื้อ** ให้ป้อนยอดเงินในสกุลเงินทางบัญชี ฟิลด์นี้จะพร้อมใช้งาน เมื่อมีการตั้งค่า **จับคู่ผลรวมราคา** เป็น **จำนวน** หรือ **เปอร์เซ็นต์และยอดเงิน**
13. ในฟิลด์ **แสดงไอคอนการจับคู่ผลรวมราคา** เลือกเวลาที่ไอคอนจะแสดง ถ้าความขัดแย้งสำหรับการจับคู่ใบแจ้งหนี้เกินกว่าค่าที่ยอมรับ ไอคอนจะแสดงเมื่อความขัดแย้งบวกเกินค่าที่ยอมรับ หรือเมื่อความขัดแย้งบวกหรือลบ อย่างใดอย่างหนึ่ง เกินค่าที่ยอมรับ
ตัวอย่างเช่น ค่าเผื่อคือ 5 เปอร์เซ็นต์ และผลรวมราคาในรายการในใบสั่งซื้อเป็น 10.00 ดังนั้น ไอคอนการจับคู่ราคาจะแสดงขึ้น ถ้าผลรวมราคาในรายการในใบแจ้งหนี้เกิน 10.50 ถ้าคุณเลือก **ถ้ามากกว่า หรือน้อยกว่าระดับการยอมรับ** ไอคอนจะยังแสดงขึ้นด้วย ถ้าลรวมราคาในรายการในใบแจ้งหนี้น้อยกว่า 9.50
13. ตั้งค่าการจับคู่ค่าธรรมเนียม
14. เพื่อจับคู่ค่าธรรมเนียมจริงกับค่าธรรมเนียมที่คาดไว้ ตามข้อมูลในใบสั่งซื้อ ให้เลือกกล่องกาเครื่องหมาย **จับคู่ค่าธรรมเนียม**

## <a name="set-up-unit-price-tolerance-percentages"></a>ตั้งค่าเปอร์เซ็นต์การยอมรับราคาต่อหน่วย
ไปที่ **บัญชีเจ้าหนี้ > การตั้งค่า > การตั้งค่าการจับคู่ใบแจ้งหนี้ > ค่าเผื่อราคา** เพื่อกำหนดเปอร์เซ็นต์การยอมรับราคาที่ได้รับอนุญาต ถ้าคุณใช้นโยบายการจับคู่รายการของการจับคู่แบบสองทางหรือการจับคู่แบบสามทาง คุณสามารถตั้งค่าเปอร์เซ็นต์การยอมรับราคาสำหรับนิติบุคคลของคุณ สินค้า และผู้จัดจำหน่าย เมื่อมีการเปรียบเทียบใบแจ้งหนี้ของผู้จัดจำหน่ายกับข้อมูลบนใบสั่งซื้อ จะมีการค้นหาเปอร์เซ็นต์การยอมรับราคาที่เกี่ยวข้อง รายการต่อไปนี้เป็นลำดับการค้นหาเริ่มต้น:
* ตาราง/ตาราง
* ตาราง/กลุ่ม
* ตาราง/ทั้งหมด
* กลุ่ม/ตาราง
* กลุ่ม/กลุ่ม
* กลุ่ม/ทั้งหมด
* ทั้งหมด/ตาราง
* ทั้งหมด/กลุ่ม
* ทั้งหมด/ทั้งหมด

การยอมรับราคาของนิติบุคคลเริ่มต้นคือ 0 เปอร์เซ็นต์ และการยอมรับราคานี้จะใช้กับสินค้าทั้งหมดและบัญชีทั้งหมด (ทั้งหมด ทั้งหมด) คุณไม่สามารถลบเรกคอร์ดสำหรับการยอมรับราคาของนิติบุคคลเริ่มต้น

โดยค่าเริ่มต้น อนุญาตให้มีส่วนต่างราคาที่เป็นค่าลบได้ อย่างไรก็ตาม คุณไม่สามารถป้อนตัวเลขค่าลบเป็นเปอร์เซ็นต์การยอมรับราคาได้ เพื่อติดตามเปอร์เซ็นต์การยอมรับราคาที่เป็นค่าลบ ให้เลือก **ถ้ามากกว่า หรือน้อยกว่าระดับการยอมรับ** ในฟิลด์ **ไอคอนแสดงการจับคู่ราคาต่อหน่วย** ในหน้า **พารามิเตอร์บัญชีเจ้าหนี้** จากนั้น ป้อนเปอร์เซ็นต์การยอมรับราคาบนหน้า **ค่าเผื่อราคา**

## <a name="set-up-matching-policy-override"></a>ตั้งค่าการแทนที่นโยบายการจับคู่

ไปที่ **บัญชีเจ้าหนี้ > การตั้งค่า > การตั้งค่าการจับคู่ใบแจ้งหนี้ > นโยบายการจับคู่** เพื่อกำหนดรายการเริ่มต้นสำหรับฟิลด์นโยบายการจับคู่สำหรับรายการในแบบฟอร์มใบสั่งซื้อ นี่เป็นการตั้งค่าที่ไม่จำเป็น ใช้แบบฟอร์มนี้เพื่อตั้งค่าการจับคู่แบบสองทางหรือการจับคู่แบบสามทางสำหรับชุดสินค้า ผู้จัดจำหน่าย หรือสินค้าและผู้จัดจำหน่าย รายการเหล่านี้ช่วยให้คุณสามารถกำหนดนโยบายการจับคู่ที่ระดับ granular มากขึ้นกว่านโยบายการจับคู่นิติบุคคลที่คุณกำหนดบนหน้า **พารามิเตอร์ของบัญชีเจ้าหนี้** นโยบายการจับคู่รายการนิติบุคคลเริ่มต้นนำไปใช้กับสินค้าและผู้จัดจำหน่ายทั้งหมด ยกเว้นรายการที่มีการระบุนโยบายการจับคู่รายการที่แตกต่างกันบนหน้านี้

ในหน้านี้ เลือก **ระดับนโยบายการจับคู่** เลือกระดับในลำดับชั้นในนโยบายการจับคู่เพื่อตั้งค่านโยบายการจับคู่รายการ

- **สินค้าและผู้จัดจำหน่าย** – ระบุนโยบายการจับคู่สำหรับสินค้าเฉพาะที่ซื้อจากผู้จัดจำหน่ายเฉพาะ
- **สินค้า** – ระบุนโยบายการจับคู่สำหรับสินค้าเฉพาะที่ซื้อจากผู้จัดจำหน่ายใดๆ ยกเว้นผู้จัดจำหน่ายที่ระบุในระดับสินค้าและผู้จัดจำหน่าย
- **ผู้จัดจำหน่าย** – ระบุนโยบายการจับคู่สำหรับสินค้าทั้งหมดที่ซื้อจากผู้จัดจำหน่ายเฉพาะ ยกเว้นผู้จัดจำหน่ายที่ระบุในระดับผู้จัดจำหน่ายและสินค้า
  
มีการใช้ลำดับชั้นต่อไปนี้เพื่อกำหนดนโยบายการจับคู่ที่ใช้:
  *  สินค้าและผู้จัดจำหน่าย
  *  รายการ
  *  ผู้จัดจำหน่าย
  *  นิติบุคคล
  
## <a name="set-up-invoice-totals-matching-tolerance-for-vendors"></a>ตั้งค่าการยอมรับการจับคู่ผลรวมในใบแจ้งหนี้สำหรับผู้จัดจำหน่าย

ไปที่ **> บัญชีเจ้าหนี้ > การตั้งค่า > การตั้งค่าการจับคู่ใบแจ้งหนี้ > การยอมรับผลรวมของใบแจ้งหนี้** เพื่อระบุการยอมรับเฉพาะของผู้จัดจำหน่ายสำหรับการจับคู่ผลรวมของใบแจ้งหนี้ การคำนวณการจับคู่ใช้เปอร์เซ็นต์การยอมรับผลรวมของใบแจ้งหนี้จากบัญชีผู้จัดจำหน่ายที่ระบุเป็นบัญชีใบสั่งในใบแจ้งหนี้ของผู้จัดจำหน่าย ถ้าบัญชีผู้จัดจำหน่ายไม่มีเปอร์เซ็นต์การยอมรับที่ระบุสำหรับยอดรวมของใบแจ้งหนี้ จะมีการใช้เปอร์เซ็นต์การยอมรับผลรวมของใบแจ้งหนี้ที่ระบุไว้สำหรับนิติบุคคลในหน้า **พารามิเตอร์บัญชีเจ้าหนี้**

1. เมื่อต้องการระบุการยอมรับสำหรับผู้จัดจำหน่ายแต่ละรายที่แทนที่การยอมรับเริ่มต้น ให้เลือก **บัญชีผู้จัดจำหน่าย**
2. ป้อนเปอร์เซ็นต์ผลต่างที่คุณจะยอมรับสำหรับผู้จัดจำหน่ายนี้
