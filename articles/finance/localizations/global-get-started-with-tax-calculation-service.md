---
title: เริ่มต้นใช้งานการคํานวณภาษี
description: บทความนี้อธิบายวิธีการตั้งค่าการคํานวณภาษี
author: EricWangChen
ms.date: 03/25/2022
ms.topic: article
ms.prod: ''
ms.technology: ''
audience: Application user
ms.reviewer: kfend
ms.search.region: Global
ms.author: wangchen
ms.search.validFrom: 2021-04-01
ms.dyn365.ops.version: 10.0.18
ms.custom: intro-internal
ms.search.form: TaxIntegrationTaxServiceParameters
ms.openlocfilehash: 2b9af7a8bef9d479c4f2ec59ef533403a74251b1
ms.sourcegitcommit: adadbc6e355e2ad68a1f6af26a1be1f89dc8eec6
ms.translationtype: HT
ms.contentlocale: th-TH
ms.lasthandoff: 09/22/2022
ms.locfileid: "9573317"
---
# <a name="get-started-with-tax-calculation"></a>เริ่มต้นใช้งานการคํานวณภาษี

[!include [banner](../includes/banner.md)]

บทความนี้แสดงข้อมูลเกี่ยวกับวิธีการเริ่มต้นใช้งานการคํานวณภาษี ส่วนดังกล่าวในบทความนี้จะแนะนำให้คุณทราบถึงขั้นตอนการออกแบบและการตั้งค่าคอนฟิกระดับสูงใน Microsoft Dynamics Lifecycle Services (LCS), Regulatory Configuration Service (RCS), Dynamics 365 Finance และ Dynamics 365 Supply Chain Management 

การตั้งค่าประกอบด้วยขั้นตอนหลักสามขั้นตอน

1. ใน LCS ติดตั้ง Add-in การคํานวณภาษี
2. ใน RCS ตั้งค่าคุณลักษณะการคํานวณภาษี การตั้งค่านี้ไม่ได้ระบุแบบเฉพาะสำหรับนิติบุคคล สามารถใช้ร่วมกันได้ระหว่างนิติบุคคลใน Finance และ Supply Chain Management
3. ใน Finance และ Supply Chain Management ให้ตั้งค่าพารามิเตอร์การคํานวณภาษีโดยนิติบุคคล

## <a name="high-level-design"></a>การออกแบบระดับสูง

### <a name="runtime-design"></a><a name="runtime"></a> การออกแบบรันไทม์

ภาพต่อไปนี้แสดงการออกแบบรันไทม์ระดับสูงของการคำนวณภาษี เนื่องจากการคํานวณภาษีสามารถรวมกับแอป Dynamics 365 หลายแอปได้ ภาพประกอบดังกล่าวจะใช้การรวมกับ Finance เป็นตัวอย่าง

1. ธุรกรรม เช่น ใบสั่งขายหรือใบสั่งซื้อ เป็นการสร้างใน Finance
2. Finance จะใช้ค่าเริ่มต้นของกลุ่มภาษีขายและกลุ่มภาษีขายตามประเภทสินค้าโดยอัตโนมัติ
3. เมื่อมีการเลือกปุ่ม **ภาษีขาย** ในธุรกรรม การคํานวณภาษีจะถูกทริกเกอร์ จากนั้น Finance จะส่งส่วนข้อมูลไปยังบริการคํานวณภาษี
4. บริการคํานวณภาษีจะจับคู่ส่วนข้อมูลกับกฎที่กําหนดไว้ล่วงหน้าในคุณลักษณะภาษีเพื่อค้นหากลุ่มภาษีขายและกลุ่มภาษีขายตามประเภทสินค้าที่ถูกต้องเพิ่มเติมพร้อมกัน

    - หากสามารถจับคู่ส่วนข้อมูลกับเมทริกซ์ **การใช้งานของกลุ่มภาษี** ระบบจะแทนที่ค่ากลุ่มภาษีขายด้วยค่ากลุ่มภาษีที่ตรงกันในกฎการใช้งาน มิฉะนั้น ระบบจะยังคงใช้ค่ากลุ่มภาษีขายจาก Finance
    - หากสามารถจับคู่ส่วนข้อมูลกับเมทริกซ์ **การใช้งานของกลุ่มภาษีตามประเภทสินค้า** ระบบจะแทนที่ค่ากลุ่มภาษีขายตามประเภทสินค้าด้วยค่ากลุ่มภาษีตามประเภทสินค้าที่ตรงกันในกฎการใช้งาน มิฉะนั้น ระบบจะยังคงใช้ค่ากลุ่มภาษีขายตามประเภทสินค้าจาก Finance

5. บริการคํานวณภาษีจะกำหนดรหัสภาษีขั้นสุดท้ายด้วยการบรรจบกันของกลุ่มภาษีขายกับกลุ่มภาษีขายตามประเภทสินค้า
6. บริการคํานวณภาษีจะคํานวณภาษีตามรหัสภาษีสุดท้ายที่กําหนด
7. บริการคํานวณภาษีจะส่งคืนผลการคํานวณภาษีไปยัง Finance

![การออกแบบรันไทม์การคํานวณภาษี](media/tax-calculation-runtime-logic.png)

### <a name="high-level-configuration"></a>การตั้งค่าคอนฟิกระดับสูง

ขั้นตอนต่อไปนี้แสดงภาพรวมระดับสูงของกระบวนการตั้งค่าคอนฟิกของบริการคํานวณภาษี

1. ใน LCS ให้ติดตั้ง Add-in **การคํานวณภาษี** ในโครงการ LCS ของคุณ
2. ใน RCS ให้สร้างคุณลักษณะ **การคํานวณภาษี**
3. ใน RCS ให้ตั้งค่าคุณลักษณะ **การคํานวณภาษี**:

    1. เลือกรุ่นการตั้งค่าคอนฟิกภาษี
    2. สร้างรหัสภาษี
    3. สร้างกลุ่มภาษี
    4. สร้างกลุ่มภาษีตามประเภทสินค้า
    5. ไม่บังคับ: สร้างการใช้งานของกลุ่มภาษีถ้าคุณต้องการแทนที่กลุ่มภาษีขายเริ่มต้นที่ป้อนไว้จากข้อมูลหลักของลูกค้าหรือผู้ขาย
    6. ไม่บังคับ: สร้างการใช้งานของกลุ่มสินค้าถ้าคุณต้องการแทนที่กลุ่มภาษีขายตามประเภทสินค้าเริ่มต้นที่ป้อนไว้จากข้อมูลหลักของสินค้า

4. ใน RCS ให้กรอกข้อมูลและเผยแพร่คุณลักษณะ **การคำนวณภาษี**
5. ใน Finance ให้เลือกคุณลักษณะ **การคํานวณภาษี** ที่เผยแพร่

หลังจากที่คุณทำขั้นตอนเหล่านี้เสร็จแล้ว การตั้งค่าต่อไปนี้จะถูกซิงค์โดยอัตโนมัติจาก RCS ไปยัง Finance

- รหัสภาษีขาย
- กลุ่มภาษีขาย
- กลุ่มภาษีขายตามประเภทสินค้า

ส่วนที่เหลือในบทความนี้ให้รายละเอียดเพิ่มเติมเกี่ยวกับขั้นตอนการตั้งค่าคอนฟิก

## <a name="prerequisites"></a>ข้อกำหนดเบื้องต้น

ก่อนที่คุณจะสามารถทำกระบวนงานที่เหลือในบทความนี้ให้เสร็จสมบูรณ์ สิ่งต่างๆ ต้องเป็นไปตามข้อกำหนดเบื้องต้นต่อไปนี้:<!--TO HERE-->

- คุณต้องมีสิทธิ์เข้าถึงบัญชี LCS ของคุณ และคุณต้องมีโครงการ LCS ที่ปรับใช้ที่มีสภาพแวดล้อมระดับ 2 หรือสูงกว่าที่รัน Dynamics 365 เวอร์ชัน 10.0.21 หรือใหม่กว่า
- คุณต้องสร้างสภาพแวดล้อม RCS ให้กับองค์กรของคุณ และคุณต้องมีสิทธิ์เข้าถึงบัญชีของคุณ สำหรับข้อมูลเพิ่มเติมเกี่ยวกับวิธีสร้างสภาพแวดล้อม RCS โปรดดูที่ [ภาพรวม Regulatory Configuration Service](rcs-overview.md)
- คุณลักษณะต่อไปนี้ต้องเปิดอยู่ในพื้นที่ทำงาน **การจัดการคุณลักษณะ** ของสภาพแวดล้อม Finance หรือ Supply Chain Management ที่ปรับใช้ของคุณ ตามความต้องการทางธุรกิจของคุณ:

    - บริการคำนวณภาษี
    - รองรับหมายเลขทะเบียน VAT หลายรายการ
    - ภาษีในใบสั่งโอนย้าย

- คุณลักษณะต่อไปนี้ต้องเปิดในพื้นที่ทำงาน **การจัดการคุณลักษณะ** ของสภาพแวดล้อม RCS ที่ปรับใช้ของคุณ

    - คุณลักษณะที่ใช้ทั่วโลก

- ควรกำหนดบทบาทต่อไปนี้ตามความเหมาะสมกับผู้ใช้ในสภาพแวดล้อม RCS ของคุณ:

    - นักพัฒนาการรายงานทางอิเล็กทรอนิกส์
    - นักพัฒนาคุณลักษณะที่ใช้ทั่วโลก
    - นักพัฒนากลไกจัดการภาษี
    - ที่ปรึกษาด้านการทำงานของกลไกจัดการภาษี
    - นักพัฒนาบริการภาษี

## <a name="set-up-tax-calculation-in-lcs"></a>ให้ติดตั้งการคํานวณภาษีใน LCS

1. ลงชื่อเข้าใช้ [LCS](https://lcs.dynamics.com)
2. ดำเนินการตั้งค่าสำหรับการรวม Microsoft Power Platform ให้เสร็จสมบูรณ์ สำหรับข้อมูลเพิ่มเติม ให้ดูที่ [ภาพรวม Add-ins](../../fin-ops-core/dev-itpro/power-platform/add-ins-overview.md)
3. เลือกหนึ่งในสภาพแวดล้อมที่ปรับใช้ของคุณ แล้วจากนั้น เลือก **ติดตั้ง Add-in ใหม่**
4. เลือก **การคำนวณภาษี**
5. อ่านและยอมรับข้อตกลงและเงื่อนไข แล้วจากนั้น เลือก **ติดตั้ง**

## <a name="set-up-tax-calculation-in-rcs"></a>ให้ติดตั้งการคํานวณภาษีใน RCS

ขั้นตอนในส่วนนี้ไม่เกี่ยวข้องกับนิติบุคคลเฉพาะ คุณต้องดำเนินการกระบวนงานนี้ให้เสร็จสมบูรณ์ในหนึ่งครั้งเท่านั้น และคุณสามารถดำเนินการให้เสร็จสมบูรณ์ในนิติบุคคลใดๆ ใน RCS

1. ลงชื่อเข้าใช้ [RCS](https://marketing.configure.global.dynamics.com/)
2. ในพื้นที่ทำงาน **การรายงานอิเล็กทรอนิกส์** ให้เพิ่มผู้ให้บริการการตั้งค่าคอนฟิกใหม่ ใช้ชื่อบริษัทของคุณเป็นชื่อของผู้ให้บริการ สำหรับข้อมูลเพิ่มเติม ให้ดูที่ [สร้างผู้ให้บริการการตั้งค่าคอนฟิก และทำเครื่องหมายเป็นใช้งานอยู่](../../fin-ops-core/dev-itpro/analytics/tasks/er-configuration-provider-mark-it-active-2016-11.md)
3. เลือกผู้ให้บริการการตั้งค่าคอนฟิกที่คุณเพิ่งสร้างขึ้น แล้วจากนั้น เลือก **กําหนดเป็นใช้งานอยู่**
4. เลือกผู้ให้บริการการตั้งค่าคอนฟิก **Microsoft** แล้วจากนั้น เลือก **ที่เก็บ**
5. ในฟิลด์ **ชนิด** เลือก **สากล**
6. เลือก **เปิด**
7. ไปที่ **รูปแบบข้อมูลภาษี** ขยายแผนภูมิไฟล์ แล้วจากนั้น เลือก **การตั้งค่าคอนฟิกภาษี**
8. เลือก [รุ่นการตั้งค่าคอนฟิกภาษี](global-tax-calcuation-service-overview.md#versions) ที่ถูกต้องตามรุ่น Finance ของคุณ แล้วเลือก **นำเข้า**
9. ในพื้นที่ทำงาน **คุณลักษณะที่ใช้ทั่วโลก** เลือก **คุณลักษณะ** เลือกไทล์ **การคํานวณภาษี** แล้วจากนั้น เลือก **เพิ่ม**
10. เลือกหนึ่งในชนิดของคุณลักษณะต่อไปนี้:

    - **คุณลักษณะใหม่** – สร้างการตั้งค่าคุณลักษณะที่มีเนื้อหาว่างเปล่า
    - **โดยยึดตามคุณลักษณะที่มีอยู่** – สร้างคุณลักษณะจากคุณลักษณะที่มีอยู่ และคัดลอกเนื้อหาจากการตั้งค่าคุณลักษณะที่มีอยู่

11. ป้อนชื่อและคำอธิบายสำหรับคุณลักษณะ และจากนั้น เลือก **สร้างคุณลักษณะ**

    หลังจากการสร้างคุณลักษณะ จะมีการสร้างรุ่นแบบร่างขึ้นโดยอัตโนมัติ คุณสามารถเลือก **เรียกใช้รุ่นนี้** ที่จะปรับใช้รุ่นแบบร่างซ้ำในรุ่นที่เสร็จสมบูรณ์แล้วใดๆ

12. เลือกรุ่นแบบร่างของคุณลักษณะ แล้วจากนั้น เลือก **แก้ไข** หน้า **การตั้งค่าการคํานวณภาษี** ถูกกรอกข้อมูล
13. เลือก **รุ่นการตั้งค่าคอนฟิก** คุณควรเห็นรุ่นการตั้งค่าคอนฟิกที่คุณนําเข้าในขั้นตอนที่ 8

    Microsoft มีการตั้งค่าคอนฟิกภาษีเริ่มต้นสำหรับการคํานวณภาษี การตั้งค่าคอนฟิกนี้จะครอบคลุมข้อกําหนดส่วนใหญ่สำหรับพฤติกรรมการคํานวณภาษี โดยจะมีการอัพเดตตามผลป้อนกลับจากตลาด ถ้าคุณต้องขยายการตั้งค่าคอนฟิกให้ตรงกับข้อกําหนดเฉพาะ ให้ดูที่ [วิธีการสร้างส่วนขยายในบริการภาษี](./tax-service-add-data-fields-tax-integration-by-extension.md) สำหรับข้อมูลเกี่ยวกับวิธีการสร้าง และเลือกการตั้งค่าคอนฟิกภาษีของคุณเอง

14. หลังจากที่คุณเลือก **รุ่นการตั้งค่าคอนฟิก** แท็บเพิ่มเติมต่างๆ จะปรากฏขึ้น ปฏิบัติตามลำดับที่แสดงที่นี่เพื่อทำการตั้งค่าแท็บบังคับให้เสร็จสมบูรณ์

    **การตั้งค่าข้อบังคับ**

    - **รหัสภาษี** – รักษาข้อมูลหลักสำหรับรหัสภาษี รหัสภาษีทั้งหมดที่สร้างขึ้นบนแท็บนี้จะถูกซิงค์กับ Finance โดยอัตโนมัติ เมื่อคุณเปิดใช้งานรุ่นปัจจุบัน
    - **กลุ่มภาษี** – กําหนดข้อมูลหลักของกลุ่มภาษีและรหัสภาษีภายใต้กลุ่ม
    - **กลุ่มภาษีสินค้า** – กําหนดข้อมูลหลักของกลุ่มภาษีสินค้าและรหัสภาษีภายใต้กลุ่ม

    **การตั้งค่าที่เลือกได้**

    - **การใช้งานกลุ่มภาษี** – กําหนดเมทริกซ์ที่กําหนดกลุ่มภาษี ถ้าไม่มีกฎการใช้งานในเมทริกซ์นี้ตรงกับเอกสารที่คิดภาษีได้จาก Dynamics 365 การคํานวณภาษีจะใช้ค่าเริ่มต้นในบรรทัดเอกสารเสียภาษี
    - **การใช้งานกลุ่มภาษีสินค้า** – กําหนดเมทริกซ์ที่กําหนดกลุ่มภาษีสินค้า ถ้าไม่มีกฎการใช้งานในเมทริกซ์นี้ตรงกับเอกสารที่คิดภาษีได้จาก Dynamics 365 การคํานวณภาษีจะใช้ค่าเริ่มต้นในบรรทัดเอกสารเสียภาษี
    - **การใช้งานหมายเลขทะเบียนภาษีของลูกค้า** – ถ้าคุณมีหมายเลขทะเบียนภาษีหลายหมายเลขสำหรับลูกค้ารายหนึ่ง การคํานวณภาษีสามารถระบุหมายเลขทะเบียนภาษีที่ถูกต้องได้โดยอัตโนมัติ ในเมทริกซ์บนแท็บนี้ กําหนดกฎที่ควรใช้ในการกําหนด มิฉะนั้น Finance และ Supply Chain Management จะใช้หมายเลขทะเบียนภาษีเริ่มต้นต่อไปในเอกสารที่คิดภาษีได้สำหรับธุรกรรมการขาย
    - **การใช้งานหมายเลขทะเบียนภาษีของผู้จัดจำหน่าย** – ถ้าคุณมีหมายเลขทะเบียนภาษีหลายหมายเลขสำหรับผู้จัดจำหน่ายรายหนึ่ง การคํานวณภาษีสามารถระบุหมายเลขทะเบียนภาษีที่ถูกต้องได้โดยอัตโนมัติ ในเมทริกซ์บนแท็บนี้ กําหนดกฎที่ควรใช้ในการกําหนด มิฉะนั้น Finance และ Supply Chain Management จะใช้หมายเลขทะเบียนภาษีเริ่มต้นต่อไปในเอกสารที่คิดภาษีได้สำหรับธุรกรรมการซื้อ
    - **การใช้งานรหัสรายการ** – กําหนดค่าของฟิลด์ **รหัสรายการ** โดยอัตโนมัติ โดยใช้กฎแบบยืดหยุ่นมากขึ้นและตั้งค่าคอนฟิกได้ ในเมทริกซ์บนแท็บนี้ กําหนดกฎที่ควรใช้ในการกําหนด มิฉะนั้น Finance และ Supply Chain Management จะใช้รหัสเริ่มต้นต่อไปในเอกสารที่คิดภาษีได้

14. บนแท็บ **รหัสภาษี** ให้เลือก **เพิ่ม** และป้อนรหัสภาษีและคำอธิบาย
15. เลือก **ส่วนประกอบภาษี** ส่วนประกอบภาษีคือกลุ่มของวิธีการที่กําหนดในรุ่นก่อนหน้านี้ของการตั้งค่าคอนฟิกภาษีที่เลือก ส่วนประกอบภาษีต่อไปนี้พร้อมใช้งาน:

    - ตามยอดเงินสุทธิ
    - ตามยอดเงินรวม
    - ตามปริมาณ
    - ตามกําไรขั้นต้น
    - ภาษีที่คิดจากภาษี

16. เลือก **บันทึก** ฟิลด์เพิ่มเติมจะพร้อมใช้งาน โดยยึดตามส่วนประกอบภาษีที่คุณเลือก
17. ใช้ตัวเลือกต่อไปนี้เพื่อระบุลักษณะของรหัสภาษี:

    - เป็นแบบยกเว้น
    - เป็นภาษีนำเข้า
    - เป็นการเก็บภาษีย้อนกลับ
    - ไม่รวมจากการคํานวณยอดเงินพื้นฐาน

    สำหรับสถานการณ์ภาษีนำเข้า ตั้งค่ารหัสภาษีหนึ่งรหัสที่มีอัตราภาษีบวก และทำเครื่องหมายเป็น **เป็นภาษีนำเข้า**

    สำหรับสถานการณ์การเก็บภาษีย้อนกลับ ตั้งค่ารหัสภาษีสองรหัส รหัสหนึ่งมีอัตราภาษีบวก และอีกรหัสหนึ่งมีอัตราภาษีลบ แต่มูลค่าอัตราเดียวกัน ทำเครื่องหมายรหัสภาษีลบเป็น **เป็นการเก็บภาษีย้อนกลับ** สำหรับข้อมูลเพิ่มเติมเกี่ยวกับโซลูชันการเก็บภาษีย้อนกลับใน Finance โปรดดู [ระบบการเก็บภาษีย้อนกลับสำหรับแผนงาน VAT/GST](emea-reverse-charge.md)

    สำหรับภาษีบางชนิดซึ่งควรแยกออกจากการคํานวณราคาฐานภาษีสำหรับธุรกรรมที่รวมราคา (ตัวอย่างเช่น ภาษีศุลกากรในบางประเทศหรือภูมิภาค) ให้เลือกกล่องกาเครื่องหมาย **ไม่รวมจากการคํานวณยอดเงินฐาน** สำหรับข้อมูลเพิ่มเติมเกี่ยวกับพารามิเตอร์ ให้ดูที่ [การคํานวณภาษีด้านบนราคาเมื่อเปิดใช้งานราคารวมภาษี](global-exclude-from-tax-base-amount-calculation.md)

    รักษาอัตราภาษีและวงเงินยอดภาษีสำหรับรหัสภาษีนี้

18. ทำซ้ำขั้นตอนที่ 14 ถึง 17 เพื่อเพิ่มรหัสภาษีอื่นๆ ทั้งหมดที่ต้องการ
19. บนแท็บ **กลุ่มภาษี** ให้เลือกคอลัมน์ **กลุ่มภาษี** เพิ่มคอลัมน์นั้นในเมทริกซ์เป็นเงื่อนไขที่ป้อน แล้วเพิ่มบรรทัดเพื่อรักษาข้อมูลหลักของกลุ่มภาษี

    นี่คือตัวอย่าง

    | กลุ่มภาษี    | รหัสภาษี           |
    | ------------ | ------------------- |
    | DEU_Dom | DEU_VAT19; DEU_VAT7 |
    | DEU_EU       | DEU_Exempt          |
    | BEL_Dom | BEL_VAT21; BEL_VAT6 |
    | BEL_EU       | BEL_Exempt          |

20. บนแท็บ **กลุ่มภาษีสินค้า** ให้เลือกคอลัมน์ **กลุ่มภาษีสินค้า** เพิ่มคอลัมน์นั้นในเมทริกซ์เป็นเงื่อนไขที่ป้อน แล้วเพิ่มบรรทัดเพื่อรักษาข้อมูลหลักของกลุ่มภาษีสินค้า

    นี่คือตัวอย่าง

    | กลุ่มภาษีสินค้า | รหัสภาษี                                    |
    | -------------- | -------------------------------------------- |
    | เต็ม           | DEU_VAT19; BEL_VAT21; DEU_Exempt; BEL_Exempt |
    | ที่ลดลง        | DEU_VAT7; BEL_VAT6; DEU_Exempt; BEL_Exempt   |

21. บนแท็บ **การใช้งานกลุ่มภาษี** ให้เลือกคอลัมน์ที่ต้องใช้เพื่อกำหนดกลุ่มภาษีที่ถูกต้อง แล้วจากนั้น เลือก **เพิ่ม** ป้อนหรือเลือกค่าสำหรับแต่ละคอลัมน์ ฟิลด์ **กลุ่มภาษี** จะเป็นผลลัพธ์ของเมทริกซ์นี้ ถ้าไม่ได้ตั้งค่าคอนฟิกแท็บนี้ จะมีการใช้กลุ่มภาษีขายบนรายการธุรกรรม

    นี่คือตัวอย่าง

    | กระบวนการทางธุรกิจ | จัดส่งจาก | จัดส่งไปที่ | กลุ่มภาษี    |
    | ---------------- | --------- | ------- | ------------ |
    | การขาย            | DEU       | DEU     | DEU_Dom |
    | การขาย            | DEU       | FRA     | DEU_EU       |
    | การขาย            | BEL       | BEL     | BEL_Dom |
    | การขาย            | BEL       | FRA     | BEL_EU       |
    
    > [!NOTE]
    > ถ้ากลุ่มภาษีขายเริ่มต้นในรายการเอกสารที่ต้องเสียภาษีของคุณถูกต้อง ปล่อยเมทริกซ์นี้ว่างไว้ สำหรับข้อมูลเพิ่มเติม โปรดดูที่ส่วน [การออกแบบรันไทม์](#runtime) ในบทความนี้

22. บนแท็บ **การใช้งานกลุ่มภาษีสินค้า** ให้เลือกคอลัมน์ที่ต้องใช้เพื่อกำหนดรหัสภาษีที่ถูกต้อง แล้วจากนั้น เลือก **เพิ่ม** ป้อนหรือเลือกค่าสำหรับแต่ละคอลัมน์ ฟิลด์ **กลุ่มภาษีสินค้า** จะเป็นผลลัพธ์ของเมทริกซ์นี้ ถ้าไม่ได้ตั้งค่าคอนฟิกแท็บนี้ จะมีการใช้กลุ่มภาษีขายตามประเภทสินค้าบนรายการธุรกรรม

    นี่คือตัวอย่าง

    | รหัสรายการ | กลุ่มภาษีตามประเภทสินค้า |
    | --------- | -------------- |
    | D0001     | เต็ม           |
    | D0003     | ที่ลดลง        |

    > [!NOTE]
    > ถ้ากลุ่มภาษีขายสินค้าเริ่มต้นในรายการเอกสารที่ต้องเสียภาษีของคุณถูกต้อง ปล่อยเมทริกซ์นี้ว่างไว้ สำหรับข้อมูลเพิ่มเติม โปรดดูที่ส่วน [การออกแบบรันไทม์](#runtime) ในบทความนี้

    สำหรับข้อมูลเพิ่มเติมเกี่ยวกับวิธีกําหนดรหัสภาษีในการคํานวณภาษี โปรดดูที่ [กลุ่มภาษีขายและตรรกะการกําหนดกลุ่มภาษีขายตามประเภทสินค้า](global-sales-tax-group-determination.md)

23. ตั้งค่าการใช้งานของหมายเลขทะเบียนภาษีของลูกค้า หมายเลขทะเบียนภาษีผู้จัดจำหน่าย และรหัสรายการ ตามความต้องการทางธุรกิจ
24. เลือก **ตกลง** และจากนั้นปิดหน้า
25. เลือก **เปลี่ยนแปลงสถานะ** \> **เสร็จสมบูรณ์** หลังจากมีการเปลี่ยนสถานะเป็น **เสร็จสมบูรณ์** จะไม่สามารถแก้ไขรุ่นได้อีกต่อไป
26. เลือก **เปลี่ยนแปลงสถานะ** \> **เผยแพร่** การตั้งค่าคุณลักษณะภาษีรุ่นนี้จะถูกส่งไปยังที่เก็บส่วนกลาง และจะปรากฏต่อนิติบุคคลแต่ละรายใน Finance

## <a name="set-up-tax-calculation-in-dynamics-365"></a>ให้ตั้งค่าการคํานวณภาษีใน Dynamics 365

หลังจากที่คุณเสร็จสิ้นการตั้งค่าใน RCS คุณจะต้องมีรุ่นที่เผยแพร่ของคุณลักษณะภาษี ทำตามขั้นตอนต่อไปนี้เพื่อตั้งค่าการคำนวณภาษีใน Finance

การตั้งค่าในส่วนนี้จะถูกดำเนินการโดยนิติบุคคล คุณต้องตั้งค่าคอนฟิกสำหรับนิติบุคคลแต่ละแห่งที่คุณต้องการเปิดใช้งานการคํานวณภาษีให้ใน Finance

1. ใน Finance ให้ไปที่ **ภาษี** \> **การตั้งค่า** \> **การตั้งค่าคอนฟิกภาษี** \> **พารามิเตอร์การคํานวณภาษี**
2. บนแท็บ **ทั่วไป** ให้กำหนดฟิลด์ดังต่อไปนี้:

    - **เปิดใช้งานบริการการคํานวณภาษี** – เลือกกล่องกาเครื่องหมายนี้เพื่อเปิดใช้งานการคํานวณภาษีสำหรับนิติบุคคล ถ้าไม่ได้เปิดใช้งานสำหรับนิติบุคคลปัจจุบัน นิติบุคคลจะยังคงใช้กลไกจัดการภาษีที่มีอยู่เพื่อระบุและคํานวณภาษีต่อไป
    - **การตั้งค่าคุณลักษณะ** – เลือกการตั้งค่าและรุ่นของคุณลักษณะภาษีที่มีการเผยแพร่สำหรับนิติบุคคล สำหรับข้อมูลเพิ่มเติมเกี่ยวกับวิธีการตั้งค่าและดำเนินการคุณลักษณะภาษีที่มีการเผยแพร่ให้เสร็จสมบูรณ์ โปรดดูส่วนก่อนหน้านี้ของบทความนี้
    - **กระบวนการทางธุรกิจ** – เลือกกระบวนการทางธุรกิจที่จะเปิดใช้งาน

3. บนแท็บ **การคํานวณ** ให้กําหนดกฎการปัดเศษที่คาดไว้สำหรับนิติบุคคล สำหรับข้อมูลเพิ่มเติมเกี่ยวกับตรรกะการปัดเศษ ดูที่ [กฎการปัดเศษการคํานวณภาษี](https://go.microsoft.com/fwlink/?linkid=2166988)
4. บนแท็บ **การจัดการข้อผิดพลาด** ให้กําหนดวิธีการจัดการข้อผิดพลาดที่คาดไว้สำหรับนิติบุคคล สามตัวเลือกพร้อมใช้งาน:

    - ไม่
    - คำเตือน
    - ผิดพลาด

    คุณสามารถตั้งค่าวิธีการจัดการข้อผิดพลาดให้กับรหัสผลลัพธ์แต่ละรหัสได้ในส่วน **รายละเอียด** หรือถ้าไม่มีการซิงโครไนส์รหัสผลลัพธ์บางอย่างจากบริการคํานวณภาษี คุณสามารถตั้งค่าวิธีการเริ่มต้นในส่วน **ทั่วไป**

5. บนแท็บ **การลงทะเบียน VAT หลายรายการ** คุณสามารถเปิดการรายงาน VAT รายการการขายใน EU และอินทราสแทต โดยแยกต่างหากจากสถานการณ์ของการลงทะเบียน VAT หลายสถานการณ์ สำหรับข้อมูลเพิ่มเติมเกี่ยวกับการรายงานภาษีของการลงทะเบียน VAT หลายรายการ โปรดดูที่ [การรายงานการลงทะเบียน VAT หลายรายการ](emea-reporting-for-multiple-vat-registrations.md)
6. บันทึกการตั้งค่า และทําซ้ําขั้นตอนก่อนหน้านี้ของแต่ละนิติบุคคลเพิ่มเติม เมื่อเผยแพร่รุ่นใหม่ และคุณต้องการนำไปใช้ ตั้งค่าฟิลด์ **การตั้งค่าคุณลักษณะ** บนแท็บ **ทั่วไป** ของหน้า **พารามิเตอร์การคํานวณภาษี** (โปรดดูขั้นตอนที่ 2)
