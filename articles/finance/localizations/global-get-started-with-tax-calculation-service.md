---
title: เริ่มต้นใช้งานการคํานวณภาษี
description: หัวข้อนี้อธิบายวิธีการตั้งค่าการคํานวณภาษี
author: wangchen
ms.date: 05/17/2021
ms.topic: article
ms.prod: ''
ms.technology: ''
ms.search.form: ''
audience: Application user
ms.reviewer: kfend
ms.search.scope: Core, Operations
ms.custom: ''
ms.search.region: Global
ms.author: wangchen
ms.search.validFrom: 2021-04-01
ms.dyn365.ops.version: 10.0.18
ms.openlocfilehash: 3f8aa791cee1926afe6be347331d47902a3b7304
ms.sourcegitcommit: f4dc09601bceb5cdc88ee184ce7c8f369e3e6e86
ms.translationtype: HT
ms.contentlocale: th-TH
ms.lasthandoff: 05/19/2021
ms.locfileid: "6060574"
---
# <a name="get-started-with-the-tax-calculation-preview"></a>เริ่มต้นใช้งานการคํานวณภาษี (ตัวอย่าง)

[!include [banner](../includes/banner.md)]

[!include [banner](../includes/preview-banner.md)]

หัวข้อนี้แสดงข้อมูลเกี่ยวกับวิธีการเริ่มต้นใช้งานการคํานวณภาษี ก่อนอื่น จะแนะนำให้คุณทราบถึงขั้นตอนการตั้งค่าคอนฟิกใน Microsoft Dynamics Lifecycle Services (LCS), Regulatory Configuration Service (RCS) และ Dynamics 365 Finance และ Dynamics 365 Supply Chain Management จากนั้น จะตรวจสอบกระบวนการทั่วไปสำหรับการใช้ความสามารถการคํานวณภาษีในธุรกรรม Finance และ Supply Chain Management

การตั้งค่าประกอบด้วยขั้นตอนหลักสี่ขั้นตอน:

1. ใน LCS ให้ติดตั้งการคํานวณภาษี
2. ใน RCS ตั้งค่าคุณลักษณะการคํานวณภาษี การตั้งค่านี้ไม่ได้ระบุแบบเฉพาะสำหรับนิติบุคคล สามารถใช้ร่วมกันได้ระหว่างนิติบุคคลใน Finance และ Supply Chain Management
3. ใน Finance และ Supply Chain Management ให้ตั้งค่าพารามิเตอร์การคํานวณภาษีโดยนิติบุคคล
4. ใน Finance และ Supply Chain Management ให้สร้างธุรกรรม เช่น ใบสั่งขาย และใช้การคํานวณภาษีเพื่อกำหนดและคํานวณภาษี

## <a name="prerequisites"></a>ข้อกำหนดเบื้องต้น

ก่อนที่คุณจะสามารถดำเนินการกระบวนงานต่างๆ ในหัวข้อนี้ให้เสร็จสมบูรณ์ ต้องมีข้อกำหนดเบื้องต้นต่อไปนี้:

- คุณสามารถเข้าถึงบัญชี LCS ของคุณ และคุณได้ปรับใช้โครงการ LCS ที่มีสภาพแวดล้อมระดับ 2 (หรือสูงกว่า) ที่รัน Dynamics 365 รุ่น 10.0.18 พร้อม [KB4616360](https://fix.lcs.dynamics.com/Issue/Details?kb=4616360&bugId=568738&dbType=3&qc=1f1c04ff39adad74ef871f539e8d73e14c1893ef7cc4b6e3f7d5c5864ec2781a) หรือใหม่กว่า
- คุณสามารถเข้าถึงบัญชี RCS ของคุณ
- คุณได้ติดต่อ Microsoft เพื่อเปิดใช้งานการสลับในสภาพแวดล้อม Finance และ Supply Chain Management ที่ปรับใช้ของคุณ

## <a name="set-up-tax-calculation-in-lcs"></a>ให้ติดตั้งการคํานวณภาษีใน LCS

1. ลงชื่อเข้าใช้ [LCS](https://lcs.dynamics.com)
2. ดำเนินการตั้งค่าสำหรับการรวม Microsoft Power Platform ให้เสร็จสมบูรณ์ สำหรับข้อมูลเพิ่มเติม ให้ดูที่ [ภาพรวม Add-ins](../../fin-ops-core/dev-itpro/power-platform/add-ins-overview.md)
3. เลือกหนึ่งในสภาพแวดล้อมที่ไม่มีการทำงานจริงที่ปรับใช้ของคุณ แล้วจากนั้น เลือก **ติดตั้ง Add-in ใหม่**
4. เลือก **การคำนวณภาษี (ตัวอย่าง)**
5. อ่านและยอมรับข้อตกลงและเงื่อนไข แล้วจากนั้น เลือก **ติดตั้ง**

## <a name="set-up-tax-calculation-in-rcs"></a>ให้ติดตั้งการคํานวณภาษีใน RCS

ขั้นตอนในส่วนนี้ไม่เกี่ยวข้องกับนิติบุคคลเฉพาะ คุณต้องดำเนินการกระบวนงานนี้ให้เสร็จสมบูรณ์ในหนึ่งครั้งเท่านั้น และคุณสามารถดำเนินการให้เสร็จสมบูรณ์ในนิติบุคคลใดๆ ใน RCS

1. ลงชื่อเข้าใช้ [RCS](https://marketing.configure.global.dynamics.com/)
2. ใน Finance ในพื้นที่ทำงาน **การรายงานอิเล็กทรอนิกส์** ให้เพิ่มผู้ให้บริการการตั้งค่าคอนฟิกใหม่ ใช้ชื่อบริษัทของคุณเป็นชื่อของผู้ให้บริการ สำหรับข้อมูลเพิ่มเติม ให้ดูที่ [สร้างผู้ให้บริการการตั้งค่าคอนฟิก และทำเครื่องหมายเป็นใช้งานอยู่](../../fin-ops-core/dev-itpro/analytics/tasks/er-configuration-provider-mark-it-active-2016-11.md)
3. เลือกผู้ให้บริการการตั้งค่าคอนฟิกที่คุณเพิ่งสร้างขึ้น แล้วจากนั้น เลือก **กําหนดเป็นใช้งานอยู่**
4. เลือกผู้ให้บริการการตั้งค่าคอนฟิก **Microsoft** แล้วจากนั้น เลือก **ที่เก็บ**
5. ในฟิลด์ **ชนิด** เลือก **สากล**
6. เลือก **เปิด**
7. ไปที่ **รูปแบบข้อมูลภาษี** ขยายแผนภูมิไฟล์ แล้วจากนั้น เลือก **การตั้งค่าคอนฟิกภาษี**
8. เลือกเวอร์ชันล่าสุด แล้วจากนั้น เลือก **นําเข้า**
9. กลับไปที่พื้นที่ทำงาน **คุณลักษณะที่ใช้ทั่วโลก (พรีวิว)** เลือก **คุณลักษณะ** เลือกไทล์ **การคํานวณภาษี** แล้วจากนั้น เลือก **เพิ่ม**
10. เลือกหนึ่งในชนิดของคุณลักษณะต่อไปนี้:

    - **คุณลักษณะใหม่** – สร้างการตั้งค่าคุณลักษณะที่มีเนื้อหาว่างเปล่า
    - **โดยยึดตามคุณลักษณะที่มีอยู่** – สร้างคุณลักษณะจากคุณลักษณะที่มีอยู่ และคัดลอกเนื้อหาจากการตั้งค่าคุณลักษณะที่มีอยู่

11. ป้อนชื่อและคำอธิบายสำหรับคุณลักษณะ และจากนั้น เลือก **สร้างคุณลักษณะ**

    หลังจากการสร้างคุณลักษณะ จะมีการสร้างรุ่นแบบร่างขึ้นโดยอัตโนมัติ

12. เลือกรุ่นแบบร่างของคุณลักษณะ แล้วจากนั้น เลือก **แก้ไข** หน้า **การตั้งค่าการคํานวณภาษี** ถูกกรอกข้อมูล
13. เลือก **รุ่นการตั้งค่าคอนฟิก** คุณควรเห็นรุ่นการตั้งค่าคอนฟิกที่คุณนําเข้าในขั้นตอนที่ 8

    Microsoft มีการตั้งค่าคอนฟิกภาษีเริ่มต้นสำหรับ Add-in การคํานวณภาษี การตั้งค่าคอนฟิกนี้จะครอบคลุมข้อกําหนดส่วนใหญ่สำหรับพฤติกรรมการคํานวณภาษี โดยจะมีการอัพเดตตามผลป้อนกลับจากตลาด ถ้าคุณต้องขยายการตั้งค่าคอนฟิกให้ตรงกับข้อกําหนดเฉพาะ ให้ดูที่ [วิธีการสร้างส่วนขยายในบริการภาษี](./tax-service-add-data-fields-tax-integration-by-extension.md) สำหรับข้อมูลเกี่ยวกับวิธีการสร้าง และเลือกการตั้งค่าคอนฟิกภาษีของคุณเอง

    หลังจากที่คุณเลือก **รุ่นการตั้งค่าคอนฟิก** แท็บเพิ่มเติมต่างๆ จะปรากฏขึ้น:

    - **รหัสภาษี** – แท็บนี้เป็นข้อมูลบังคับ มีการใช้เพื่อรักษาข้อมูลหลักสำหรับรหัสภาษี รหัสภาษีทั้งหมดที่สร้างขึ้นบนแท็บนี้จะถูกซิงค์กับ Finance โดยอัตโนมัติ เมื่อคุณเปิดใช้งานการตั้งค่าคุณลักษณะภาษีรุ่นปัจจุบันในนิติบุคคล
    - **การใช้งานรหัสภาษี** – แท็บนี้เป็นข้อมูลบังคับ ซึ่งใช้เพื่อกําหนดเมทริกซ์ที่กําหนดรหัสภาษี กลุ่มภาษี และกลุ่มภาษีสินค้า รหัสภาษีที่ถูกกําหนดจะถูกใช้ในการคํานวณยอดภาษี ค่าของฟิลด์ **รหัสภาษี** **กลุ่มภาษี** และ **กลุ่มภาษีสินค้า** จะถูกส่งคืนให้กับ Finance
    - **การใช้งานหมายเลขทะเบียนภาษีของลูกค้า** – แท็บนี้เป็นแบบไม่จำเป็นต้องระบุ ถ้าคุณมีหมายเลขทะเบียนภาษีหลายหมายเลขสำหรับลูกค้ารายหนึ่ง การคํานวณภาษีสามารถระบุหมายเลขทะเบียนภาษีที่ถูกต้องได้โดยอัตโนมัติ ในเมทริกซ์บนแท็บนี้ คุณกําหนดกฎที่ใช้ในการกําหนด มิฉะนั้น Finance และ Supply Chain Management จะใช้หมายเลขทะเบียนภาษีเริ่มต้นต่อไปในเอกสารที่คิดภาษีได้สำหรับธุรกรรมการขาย
    - **การใช้งานหมายเลขทะเบียนภาษีของผู้จัดจำหน่าย** – แท็บนี้เป็นแบบไม่จำเป็นต้องระบุ ถ้าคุณมีหมายเลขทะเบียนภาษีหลายหมายเลขสำหรับผู้จัดจำหน่ายรายหนึ่ง การคํานวณภาษีสามารถระบุหมายเลขทะเบียนภาษีที่ถูกต้องได้โดยอัตโนมัติ ในเมทริกซ์บนแท็บนี้ คุณกําหนดกฎที่ใช้ในการกําหนด มิฉะนั้น Finance และ Supply Chain Management จะใช้หมายเลขทะเบียนภาษีเริ่มต้นต่อไปในเอกสารที่คิดภาษีได้สำหรับธุรกรรมการซื้อ
    - **การใช้งานรหัสรายการ** – แท็บนี้เลือกได้ โดยจะสามารถช่วยในการกําหนดค่าของฟิลด์ **รหัสรายการ** โดยอัตโนมัติ โดยใช้กฎแบบยืดหยุ่นมากขึ้นและตั้งค่าคอนฟิกได้ ในเมทริกซ์บนแท็บนี้ คุณสามารถกําหนดกฎที่ใช้ในการกําหนด มิฉะนั้น Finance และ Supply Chain Management จะใช้รหัสเริ่มต้นต่อไปในเอกสารที่คิดภาษีได้

14. บนแท็บ **รหัสภาษี** ให้เลือก **เพิ่ม** และป้อนรหัสภาษีและคำอธิบาย
15. เลือก **ส่วนประกอบภาษี** ส่วนประกอบภาษีคือกลุ่มของวิธีการที่กําหนดในรุ่นก่อนหน้านี้ของการตั้งค่าคอนฟิกภาษีที่เลือก ส่วนประกอบภาษีต่อไปนี้พร้อมใช้งาน:

    - ตามยอดเงินสุทธิ
    - ตามยอดเงินรวม
    - ตามปริมาณ
    - ตามกําไรขั้นต้น
    - ภาษีที่คิดจากภาษี

16. เลือก **บันทึก** ฟิลด์เพิ่มเติมจะพร้อมใช้งาน โดยยึดตามส่วนประกอบภาษีที่คุณเลือก
17. ใช้ตัวเลือกต่อไปนี้เพื่อระบุลักษณะของรหัสภาษี:

    - เป็นแบบยกเว้น
    - เป็นภาษีนำเข้า
    - เป็นการเก็บภาษีย้อนกลับ
    - ไม่รวมจากการคํานวณยอดเงินพื้นฐาน

    สำหรับสถานการณ์ภาษีนำเข้า ตั้งค่ารหัสภาษีหนึ่งรหัสที่มีอัตราภาษีบวก และทำเครื่องหมายเป็น **เป็นภาษีนำเข้า**

    สำหรับสถานการณ์การเก็บภาษีย้อนกลับ ตั้งค่ารหัสภาษีสองรหัส รหัสหนึ่งมีอัตราภาษีบวก และอีกรหัสหนึ่งมีอัตราภาษีลบ แต่มูลค่าอัตราเดียวกัน ทำเครื่องหมายรหัสภาษีลบเป็น **เป็นการเก็บภาษีย้อนกลับ** สำหรับข้อมูลเพิ่มเติมเกี่ยวกับโซลูชันการเก็บภาษีย้อนกลับใน Finance โปรดดู [ระบบการเก็บภาษีย้อนกลับสำหรับแผนงาน VAT/GST](emea-reverse-charge.md)
    
    สำหรับภาษีบางชนิดซึ่งควรแยกออกจากการคํานวณราคาฐานภาษีสำหรับธุรกรรมที่รวมราคา เช่น ภาษีศุลกากรในบางประเทศ ให้เลือกกล่องกาเครื่องหมาย **ไม่รวมจากการคํานวณยอดเงินฐาน**

    รักษาอัตราภาษีและวงเงินยอดภาษีสำหรับรหัสภาษีนี้

18. ทำซ้ำขั้นตอนที่ 14 ถึง 17 เพื่อเพิ่มรหัสภาษีอื่นๆ ทั้งหมดที่ต้องการ
19. บนแท็บ **การใช้งานรหัสภาษี** ให้เลือกคอลัมน์ที่ต้องใช้เพื่อกำหนดรหัสภาษีที่ถูกต้อง แล้วจากนั้น เลือก **เพิ่ม**
20. ป้อนหรือเลือกค่าสำหรับแต่ละคอลัมน์ ฟิลด์ **รหัสภาษี** **กลุ่มภาษี** และ **กลุ่มภาษีสินค้า** จะเป็นผลลัพธ์ของเมทริกซ์นี้
21. ทําซ้ําขั้นตอนที่ 19 ถึง 20 เพื่อตั้งค่าการใช้งานของหมายเลขทะเบียนภาษีของลูกค้า หมายเลขทะเบียนภาษีผู้จัดจำหน่าย และรหัสรายการ
22. เลือก **ตกลง** และจากนั้นปิดหน้า
23. เลือก **เปลี่ยนแปลงสถานะ** \> **เสร็จสมบูรณ์** หลังจากมีการเปลี่ยนสถานะเป็น **เสร็จสมบูรณ์** จะไม่สามารถแก้ไขรุ่นได้อีกต่อไป
24. เลือก **เปลี่ยนแปลงสถานะ** \> **เผยแพร่** การตั้งค่าคุณลักษณะภาษีรุ่นนี้จะถูกส่งไปยังที่เก็บส่วนกลาง และจะปรากฏต่อนิติบุคคลแต่ละรายใน Finance

## <a name="dynamics-365-setup"></a>การตั้งค่า Dynamics 365

หลังจากที่คุณเสร็จสิ้นการตั้งค่าใน RCS ตามที่อธิบายไว้ในส่วนก่อนหน้านี้ คุณจะมีคุณลักษณะภาษีในรุ่นที่มีการเผยแพร่ ทำตามขั้นตอนต่อไปนี้เพื่อตั้งค่าการคำนวณภาษีใน Finance

การตั้งค่าในส่วนนี้จะถูกดำเนินการโดยนิติบุคคล คุณต้องตั้งค่าคอนฟิกสำหรับนิติบุคคลแต่ละแห่งที่คุณต้องการเปิดใช้งานการคํานวณภาษีให้ใน Finance

1. ใน Finance ให้ไปที่ **ภาษี** \> **การตั้งค่า** \> **การตั้งค่าคอนฟิกภาษี** \> **การตั้งค่าการคํานวณภาษี (ตัวอย่าง)**
2. บนแท็บ **ทั่วไป** ให้กำหนดฟิลด์ดังต่อไปนี้:

    - **เปิดใช้งานการคํานวณภาษี** – เลือกกล่องกาเครื่องหมายนี้เพื่อเปิดใช้งานการคํานวณภาษีสำหรับนิติบุคคล ถ้าไม่ได้เปิดใช้งานสำหรับนิติบุคคลปัจจุบัน นิติบุคคลจะยังคงใช้กลไกจัดการภาษีที่มีอยู่เพื่อระบุและคํานวณภาษีต่อไป
    - **การตั้งค่าคุณลักษณะ** – เลือกการตั้งค่าและรุ่นของคุณลักษณะภาษีที่มีการเผยแพร่สำหรับนิติบุคคล สำหรับข้อมูลเพิ่มเติมเกี่ยวกับวิธีการตั้งค่าและดำเนินการคุณลักษณะภาษีที่มีการเผยแพร่ให้เสร็จสมบูรณ์ โปรดดูส่วนก่อนหน้านี้ของหัวข้อนี้
    - **กระบวนการทางธุรกิจ** – เลือกกระบวนการทางธุรกิจที่จะเปิดใช้งาน
    - **เปิดใช้งานการปรับปรุงรหัสภาษี** – ตั้งค่าตัวเลือกนี้เป็น **ใช่** เพื่อเปิดใช้งานการปรับปรุงรหัสภาษีในหน้าภาษีขาย

3. บนแท็บ **การคํานวณ** ให้กําหนดกฎการปัดเศษที่คาดไว้สำหรับนิติบุคคล
4. บนแท็บ **การจัดการข้อผิดพลาด** ให้กําหนดวิธีการจัดการข้อผิดพลาดที่คาดไว้สำหรับนิติบุคคล มีตัวเลือกสามตัวเลือกอยู่ในแต่ละรหัสผลที่ได้

    - ไม่
    - คำเตือน
    - ผิดพลาด

5. บันทึกการตั้งค่า
6. ทำซ้ำขั้นตอนที่ 1 ถึง 5 สำหรับนิติบุคคลเพิ่มเติมแต่ละแห่ง

## <a name="transaction-processing"></a>การประมวลผลธุรกรรม

หลังจากที่คุณได้ดำเนินการกระบวนงานการตั้งค่าทั้งหมดเสร็จสมบูรณ์แล้ว คุณสามารถใช้การคํานวณภาษีเพื่อกำหนดและคํานวณภาษีใน Finance ขั้นตอนในการประมวลผลธุรกรรมจะยังคงเหมือนเดิม ธุรกรรมต่อไปนี้ได้รับการสนับสนุนใน Finance รุ่น 10.0.18:

- กระบวนการขาย

    - ใบเสนอราคาขาย
    - ใบสั่งขาย
    - ใบสั่งขาย
    - รายการเบิกสินค้า
    - บันทึกการจัดส่ง
    - ใบแจ้งหนี้การขาย
    - ใบลดหนี้
    - ใบสั่งส่งคืนสินค้า
    - ค่าธรรมเนียมในส่วนหัว
    - ค่าธรรมเนียมรายการ

- กระบวนการซื้อ

    - ใบสั่งซื้อ
    - ใบสั่งขาย
    - รายการรับสินค้า
    - ใบรับสินค้า
    - ใบแจ้งหนี้การซื้อ
    - ค่าธรรมเนียมในส่วนหัว
    - ค่าธรรมเนียมรายการ
    - ใบลดหนี้
    - ใบสั่งส่งคืนสินค้า
    - ใบขอซื้อ
    - ค่าธรรมเนียมต่อรายการของใบขอซื้อ
    - คำขอใบเสนอราคา
    - ค่าธรรมเนียมในส่วนหัวของคำขอใบเสนอราคา
    - ค่าธรรมเนียมต่อรายการของคำขอใบเสนอราคา

- กระบวนการสินค้าคงคลัง

    - ใบสั่งโอนย้าย – จัดส่ง
    - ใบสั่งโอนย้าย - รับ
