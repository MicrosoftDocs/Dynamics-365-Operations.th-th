---
title: ตั้งค่ารหัสภาษี
description: บทความนี้อธิบายวิธีการตั้งค่ารหัสภาษีในบริการคํานวณภาษี
author: wangchen
ms.date: 11/30/2021
ms.topic: business-process
ms.prod: ''
ms.technology: ''
ms.search.form: TaxTable, TaxData
audience: Application User
ms.reviewer: kfend
ms.search.region: Global
ms.author: wangchen
ms.search.validFrom: 2021-10-26
ms.dyn365.ops.version: Version 10.0.21
ms.openlocfilehash: 1bc250716763ce9d8e25c8850c8a3676bf65fb0c
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8862941"
---
# <a name="set-up-tax-codes"></a>ตั้งค่ารหัสภาษี

[!include [banner](../includes/banner.md)]

บทความนี้อธิบายวิธีการตั้งค่ารหัสภาษีในบริการคํานวณภาษี ซึ่งรวมถึงการตั้งค่าให้กับสถานการณ์ง่ายๆ เพื่อใช้งานรหัสภาษีและข้อมูลเกี่ยวกับฟังก์ชันรหัสภาษีขั้นสูงบางอย่าง

> [!IMPORTANT]
> การตั้งค่ารหัสภาษีในบริการคํานวณภาษีเป็นแบบไม่อิงกับนิติบุคคลเดียว คุณสามารถทำการตั้งค่านี้ใน Regulatory Configuration Service (RCS) ได้เพียงครั้งเดียว รหัสภาษีจะซิงค์โดยอัตโนมัติกับ Microsoft Dynamics 365 Finance เมื่อคุณเปิดใช้งานบริการคํานวณภาษีสำหรับนิติบุคคลที่เลือกใน Finance

## <a name="simple-setup"></a>การตั้งค่าแบบง่าย

ปฏิบัติตามขั้นตอนต่อไปนี้เพื่อใช้รหัสภาษีในสถานการณ์แบบง่าย เช่น สถานการณ์ที่มีอัตราภาษีเพียงอัตราเดียว

1. ลงชื่อเข้าใช้ [Regulatory Configuration Service](https://marketing.configure.global.dynamics.com/)
2. ไปที่ **พื้นที่ทำงาน** \> **คุณลักษณะที่ใช้กันทั่วโลก** \> **การคำนวณภาษี**
3. เลือกคุณลักษณะและรุ่นที่คุณต้องการตั้งค่า และเลือก **แก้ไข**
4. บนแท็บ **ทั่วไป** ให้เลือก **รุ่นการตั้งค่าคอนฟิก**
5. บนแท็บ **รหัสภาษี** ให้เลือก **เพิ่ม** และป้อนรหัสภาษีและคำอธิบาย
6. เลือก **จุดเริ่มต้นการคำนวณ** จุดเริ่มต้นการคำนวณคือกลุ่มของวิธีการที่กําหนดในรุ่นการตั้งค่าคอนฟิกภาษีที่คุณเลือกไว้ สำหรับสถานการณ์แบบง่ายนี้ ให้เลือก **ตามยอดเงินสุทธิ**
7. เลือก **บันทึก** ฟิลด์เพิ่มเติมจะสามารถใช้งานตามจุดเริ่มต้นการคำนวณที่คุณเลือก
8. บนแท็บด่วน **อัตรา** ให้เลือก **เพิ่ม** เพื่อเพิ่มอัตราภาษีสำหรับรหัสภาษีนี้
9. เลือก **บันทึก**

## <a name="calculation-origin"></a>ที่มาของการคำนวณ

จุดเริ่มต้นการคำนวณจะกําหนดวิธีการคํานวณจํานวนเงินฐานภาษีและยอดเงินภาษี โดยจะตั้งค่าคอนฟิกตามการตั้งค่าคอนฟิกภาษีในพื้นที่ทำงาน **การรายงานทางอิเล็กทรอนิกส์** ค่าต่อไปนี้จะสามารถใช้งานในฟิลด์ **จุดเริ่มต้นการคำนวณ**:

- ตามยอดเงินสุทธิ
- ตามยอดเงินรวม
- ตามปริมาณ
- ตามกําไรขั้นต้น
- ภาษีที่คิดจากภาษี

### <a name="by-net-amount"></a>ตามยอดเงินสุทธิ

หากคุณเลือก **ตามยอดเงินสุทธิ** ในฟิลด์ **จุดเริ่มต้นการคำนวณ** ยอดเงินภาษีจะคํานวณเป็นเปอร์เซ็นต์ของยอดการซื้อหรือยอดการขาย โดยไม่รวมรหัสภาษีอื่น

ตัวอย่างเช่น อัตราภาษีคือ 25 เปอร์เซ็นต์ รายการใบแจ้งหนี้จะแสดงปริมาณสินค้า 10 รายการที่ 1.00 ต่อรายการ และลูกค้าได้รับส่วนลดต่อรายการสินค้า 10 เปอร์เซ็นต์ ในกรณีนี้ ยอดเงินจะถูกนำมาคำนวณด้วยวิธีต่อไปนี้

- **ยอดเงินสุทธิ:** (10 × 1.00) – 10 เปอร์เซ็นต์ = 9.00 
- **ภาษีขาย:** 9.00 × 25 เปอร์เซ็นต์ = 2.25 
- **ยอดเงินใบแจ้งหนี้รวม:** 9.00 + 2.25 = 11.25

### <a name="by-gross-amount"></a>ตามยอดเงินรวม

ถ้าคุณเลือก **ตามยอดเงินรวม** ในฟิลด์ **จุดเริ่มต้นการคำนวณ** ยอดเงินภาษีจะมีการคำนวณเป็นเปอร์เซ็นต์ของยอดขายรวม ยอดเงินรวมคือ รายการของยอดเงินสุทธิบวกรายการภาษีและค่าธรรมเนียมทั้งหมด ยกเว้นรายการภาษี โดยที่ฟิลด์ **จุดเริ่มต้นการคำนวณ** ตั้งค่าเป็น **ตามยอดเงินรวม**

ตัวอย่างเช่น หน่วยงานจัดเก็บภาษีได้กำหนดภาษีพิเศษสำหรับสินค้าชนิดหนึ่ง ยอดเงินภาษีจะถูกบวกเพิ่มเข้าไปในยอดเงินสุทธิก่อนคำนวณภาษี รหัสภาษีที่ใช้มีดังนี้

- **อากร 1** – อัตราคือ 10 เปอร์เซ็นต์ และใช้วิธีการคำนวณ **ตามยอดเงินสุทธิ**
- **อากร 2** – อัตราคือ 20 เปอร์เซ็นต์ และใช้วิธีการคำนวณ **ตามยอดเงินสุทธิ**
- **อัตราภาษี** – อัตราคือ 25 เปอร์เซ็นต์ และใช้วิธีการคำนวณ **ตามยอดเงินรวม**

ถ้ายอดเงินสุทธิคือ 10.00 ยอดเงินภาษี 1 จะเป็น 1.00 (10.00 × 10 เปอร์เซ็นต์) และยอดเงินภาษี 2 จะเป็น 2.00 (10.00 × 20 เปอร์เซ็นต์) ในกรณีนี้ ยอดเงินจะถูกนำมาคำนวณด้วยวิธีต่อไปนี้ 

- **ยอดเงินรวม:** ยอดเงินสุทธิ + ยอดเงินภาษี 1 + ยอดเงินภาษี 2 = 10.00 + 1.00 + 2.00 = 13.00 
- **ยอดเงินภาษี:** 13.00 × 25 เปอร์เซ็นต์ = 3.25 
- **ภาษีรวมและภาษี:** 1.00 + 2.00 + 3.25 = 6.25 
- **ยอดเงินใบแจ้งหนี้รวม:** 10.00 + 6.25 = 16.25

### <a name="by-quantity"></a>ตามปริมาณ

หากคุณเลือก **ตามปริมาณ** ในฟิลด์ **จุดเริ่มต้นการคำนวณ** ยอดเงินภาษีจะคำนวณเป็นยอดเงินคงที่ต่อหน่วยคูณด้วยปริมาณป้อนไว้ในรายการเอกสาร จํานวนเงินต่อหน่วยจะระบุบนแท็บด่วน **อัตรา**

ตัวอย่างเช่น รหัสภาษีมีการตั้งค่าเป็น 1.20 ต่อหน่วย ในรายการใบแจ้งหนี้การขาย มีการขายสินค้า 25 หน่วย ในกรณีนี้ ยอดเงินภาษีจะคำนวณเป็น 25 × 1.20 = 30.00

### <a name="by-margin"></a>ตามกําไรขั้นต้น

ถ้าคุณเลือก **ตามกำไรขั้นต้น** ในฟิลด์ **จุดเริ่มต้นการคำนวณ** ยอดเงินภาษีจะมีการคำนวณเป็นเปอร์เซ็นต์ของกําไรขั้นต้นจากการขาย กําไรขั้นต้นจากการขายคือยอดขายลบด้วยยอดต้นทุน วิธีการคํานวณนี้จะใช้กับธุรกรรมการขายเท่านั้น

ตัวอย่างเช่น อัตราภาษีคือ 25 เปอร์เซ็นต์ รายการใบแจ้งหนี้จะแสดงปริมาณสินค้า 10 รายการที่ 10.00 ต่อรายการ และต้นทุนต่อสินค้าคือ 6 ในกรณีนี้ ยอดเงินจะถูกนำมาคำนวณด้วยวิธีต่อไปนี้

- **กำไรขั้นต้นจากการขาย:** 10 × ( 10.00 – 6.00) = 40.00
- **ยอดเงินภาษี:** 40.00 × 25 เปอร์เซ็นต์ = 10.00
- **ยอดเงินใบแจ้งหนี้รวม:** 100.00 + 10.00 = 110.00

### <a name="tax-on-tax"></a>ภาษีที่คิดจากภาษี

หากคุณเลือก **ภาษีที่คิดจากภาษี** ในฟิลด์ **จุดเริ่มต้นการคำนวณ** ภาษีขายจะคํานวณเป็นเปอร์เซ็นต์ของยอดเงินภาษีอื่นๆ ทั้งหมดในรายการเอกสารเดียวกัน

ตัวอย่างเช่น มีการใช้รหัสภาษีดังนี้

- **อากร 1** – อัตราคือ 10 เปอร์เซ็นต์ และใช้วิธีการคำนวณ **ตามยอดเงินสุทธิ**
- **อากร 2** – อัตราคือ 20 เปอร์เซ็นต์ และใช้วิธีการคำนวณ **ตามยอดเงินสุทธิ**
- **ภาษีที่คิดจากอากร** – อัตราคือ 25 เปอร์เซ็นต์ และใช้วิธีการคำนวณ **ภาษีที่คิดจากภาษี**

ในกรณีนี้ ยอดเงินจะถูกนำมาคำนวณด้วยวิธีต่อไปนี้

- **ยอดเงินสุทธิ:** 10.00 
- **อากร 1:** 10.00 × 10 เปอร์เซ็นต์ = 1.00 
- **อากร 2:** 10.00 × 20 เปอร์เซ็นต์ = 2.00 
- **ภาษีที่คิดจากอากร:** 3.00 × 25 เปอร์เซ็นต์ = 0.75
- **ภาษีรวม:** 1.00 + 2.00 + 0.75 = 3.75 
- **ยอดเงินใบแจ้งหนี้รวม:** 10.00 + 3.75 = 13.75

## <a name="advanced-functionality"></a>ฟังก์ชันขั้นสูง

ส่วนนี้อธิบายถึงฟังก์ชันขั้นสูงบางอย่างของการตั้งค่ารหัสภาษีสำหรับสถานการณ์ที่ซับซ้อน

### <a name="tax-exemption"></a>การยกเว้นภาษี

หากคุณตั้งค่าตัวเลือก **ยกเว้นหรือไม่** เป็น **ใช่** บนแท็บด่วน **ทั่วไป** ยอดเงินภาษีจะถูกแทนที่ด้วย 0 (ศูนย์) เสมอ ไม่ว่าอัตราภาษีจริงจะเป็นอย่างไรก็ตาม

คุณสามารถตั้งค่าฟิลด์ **รหัสการยกเว้น** เพื่อระบุเหตุผลในการได้รับยกเว้นภาษีได้ 

คุณสามารถเปิดใช้งานการค้นหาข้อมูลหลักได้ในฟิลด์ **รหัสการยกเว้น** คุณสามารถเลือกจากค่ารหัสการยกเว้นที่กําหนดไว้ใน Finance ได้ หากต้องการทราบข้อมูลเพิ่มเติมเกี่ยวกับการเปิดใช้งานการค้นหาข้อมูลหลัก ดูที่ [เปิดใช้งานการค้นหาข้อมูลหลักในการตั้งค่าคอนฟิกการคํานวณภาษี](tax-service-set-up-environment-master-data-lookup.md)

ตัวอย่างเช่น อัตราภาษีคือ 25 เปอร์เซ็นต์ และตัวเลือก **ได้รับยกเว้นหรือไม่** ตั้งค่าเป็น **ใช่** สำหรับรหัสภาษี บรรทัดใบแจ้งหนี้จะแสดงปริมาณของสินค้า 10 ชิ้น ในราคา 1.00 ต่อชิ้น และลูกค้าได้รับส่วนลด 10 เปอร์เซ็นต์ต่อรายการสินค้า ในกรณีนี้ ยอดเงินจะถูกนำมาคำนวณด้วยวิธีต่อไปนี้

- **ยอดเงินสุทธิ:** (10 × 1.00) – 10 เปอร์เซ็นต์ = 9.00 
- **ภาษีขาย:** 0.00 
- **ยอดเงินใบแจ้งหนี้รวม:** 9.00 + 0.00 = 9.00

### <a name="use-tax"></a>ภาษีนำเข้า

หากคุณตั้งค่าตัวเลือก **เป็นภาษีนำเข้าหรือไม่** เป็น **ใช่** สำหรับแท็บด่วน **ทั่วไป** ยอดเงินภาษีจะได้รับการลงรายการบัญชีในบัญชี **เจ้าหนี้ภาษีนำเข้า** แทนบัญชี **สรุปผู้จัดจำหน่าย**

ตัวอย่างเช่น อัตราภาษีคือ 25 เปอร์เซ็นต์ และตัวเลือก **เป็นภาษีนำเข้าหรือไม่** ตั้งค่าเป็น **ใช่** สำหรับรหัสภาษี บรรทัดใบแจ้งหนี้จะแสดงปริมาณของสินค้า 10 ชิ้น ในราคา 1.00 ต่อชิ้น และลูกค้าได้รับส่วนลด 10 เปอร์เซ็นต์ต่อรายการสินค้า ในกรณีนี้ ยอดเงินจะถูกนำมาคำนวณด้วยวิธีต่อไปนี้

- **ยอดเงินสุทธิ:** (10 × 1.00) – 10 เปอร์เซ็นต์ = 9.00 
- **ภาษีนำเข้า:** 9.00 × 25 เปอร์เซ็นต์ = 2.25
- **ยอดเงินใบแจ้งหนี้รวม:** 9.00 + 0.00 = 9.00

> [!IMPORTANT]
> หากทั้งตัวเลือก **ยกเว้นหรือไม่** และ **เป็นภาษีนำเข้าหรือไม่** ตั้งค่าเป็น **ใช่** สำหรับรหัสภาษี รหัสภาษีจะเป็นที่รู้จักในลักษณะการได้รับยกเว้นภาษีสำหรับธุรกรรมการขายและภาษีนำเข้าสำหรับธุรกรรมการซื้อ

### <a name="reverse-charges"></a>ค่าธรรมเนียมการส่งกลับ

หากคุณตั้งค่าตัวเลือก **เป็นการเก็บภาษีย้อนกลับหรือไม่** เป็น **ใช่** สำหรับแท็บด่วน **ทั่วไป** คุณสามารถตั้งค่าคอนฟิกอัตราภาษีเป็นค่าลบได้ สำหรับสถานการณ์การเก็บภาษีย้อนกลับ เราขอแนะนำให้คุณตั้งค่ารหัสภาษีสองรหัสคือ รหัสหนึ่งมีอัตราภาษีบวก และอีกรหัสหนึ่งมีอัตราภาษีลบ รหัสภาษีทั้งคู่ควรมีค่าอัตราเดียวกัน และตัวเลือก **เป็นการเก็บภาษีย้อนกลับหรือไม่** ควรตั้งค่าเป็น **ใช่** สำหรับรหัสภาษีที่มีอัตราภาษีลบ สำหรับข้อมูลเพิ่มเติมเกี่ยวกับโซลูชันการเก็บภาษีย้อนกลับใน Finance โปรดดู [ระบบการเก็บภาษีย้อนกลับสำหรับแผนงาน VAT/GST](emea-reverse-charge.md)

ตัวอย่างเช่น รหัสภาษีสองรหัสจะถูกกําหนดในรายการใบแจ้งหนี้รายการเดียว อัตราภาษีหนึ่งคือ 25 เปอร์เซ็นต์ อัตราภาษีหนึ่งคือ -25 เปอร์เซ็นต์ และตัวเลือก **เป็นการเก็บภาษีย้อนกลับหรือไม่** ตั้งค่าเป็น **ใช่** สำหรับรหัสภาษีที่สอง รายการใบแจ้งหนี้จะแสดงปริมาณของสินค้า 10 รายการที่ 1.00 ต่อรายการ ในกรณีนี้ ยอดเงินจะถูกนำมาคำนวณด้วยวิธีต่อไปนี้

- **ยอดเงินสุทธิ:** (10 × 1.00) = 10.00 
- **รหัสภาษี 1:** 10.00 × 25 เปอร์เซ็นต์ = 2.50
- **รหัสภาษี 2:** 10 × -25 เปอร์เซ็นต์ = -2.50
- **ยอดเงินใบแจ้งหนี้รวม:** 10.00 + 2.50 -2.50 = 10.00

### <a name="exclusion-from-base-amount-calculations"></a>การตัดออกจากการคํานวณยอดเงินฐาน

หากคุณตั้งค่าตัวเลือก **ตัดออกจากการคํานวณยอดเงินฐาน** เป็น **ใช่** สำหรับแท็บด่วน **ทั่วไป** ยอดเงินภาษีที่คำนวณของรหัสภาษีจะถูกตัดออกจากจำนวนเงินฐานสำหรับการคำนวณรหัสภาษีอื่นในสถานการณ์การรวมราคา

ดูข้อมูลเพิ่มเติมที่ [คํานวณภาษีที่คิดจากราคาเมื่อเปิดใช้งานราคารวมภาษี](global-exclude-from-tax-base-amount-calculation.md)

### <a name="rates"></a>อัตรา

บนแท็บด่วน **อัตรา** คุณสามารถกําหนดอัตราภาษีที่แตกต่างกันสำหรับช่วงจํานวนเงินฐานภาษีต่างๆ ได้ เมื่อต้องการคํานวณยอดเงินภาษี บริการคํานวณภาษีจะใช้อัตราที่ตรงกับยอดเงินฐานภาษีเสมอ

ตัวอย่างเช่น อัตราภาษีอาจได้รับการตั้งค่าคอนฟิกตามที่แสดงในตารางต่อไปนี้

| ยอดต่ำสุด | จำนวนสูงสุด | อัตราภาษี   |
| -------------- | -------------- | ---------- |
| 0              | 1,000          | 10 เปอร์เซ็นต์ |
| 1,000          | 5,000          | 15 เปอร์เซ็นต์ |
| 5,000          | 10,000         | 20 เปอร์เซ็นต์ |
| 10,000         | 0              | 30 เปอร์เซ็นต์ |

ในกรณีนี้ ยอดเงินภาษีจะถูกนำมาคำนวณด้วยวิธีต่อไปนี้

- ถ้ายอดเงินฐานภาษีคือ 300.00 อัตราภาษีจะเป็น 10 เปอร์เซ็นต์ และยอดเงินภาษีคือ 300.00 × 10 เปอร์เซ็นต์ = 30.00
- ถ้ายอดเงินฐานภาษีคือ 3,000.00 อัตราภาษีจะเป็น 15 เปอร์เซ็นต์ และยอดเงินภาษีคือ 3,000.00 × 15 เปอร์เซ็นต์ = 450.00
- ถ้ายอดเงินฐานภาษีคือ 6,000.00 อัตราภาษีจะเป็น 20 เปอร์เซ็นต์ และยอดเงินภาษีคือ 6,000.00 × 10 เปอร์เซ็นต์ = 1,200.00
- ถ้ายอดเงินฐานภาษีคือ 20,000.00 อัตราภาษีจะเป็น 30 เปอร์เซ็นต์ และยอดเงินภาษีคือ 20,000.00 × 30 เปอร์เซ็นต์ = 6,000.00

> [!NOTE]
> หากยอดเงินฐานภาษีสามารถตรงกับยอดเงินสูงสุดในรายการหนึ่งและยอดเงินต่ำสุดของรายการอื่นๆ ฐานดังกล่าวจะใช้อัตราภาษีที่ตรงกับยอดเงินเงินฐานต่ำสุด ตัวอย่างเช่น ถ้ายอดเงินฐานภาษีคือ 1000.00 อัตราภาษีจะเป็น 15 เปอร์เซ็นต์ และยอดเงินภาษีคือ 1,000.00 × 15 เปอร์เซ็นต์ = 150.00

### <a name="limits"></a>วงเงิน

บนแท็บด่วน **วงเงิน** คุณสามารถกําหนดวงเงินภาษีที่จะแทนที่ยอดเงินภาษีที่คํานวณได้ ถ้ายอดเงินภาษีอยู่ในช่วงต่ำสุด/สูงสุด

- หากยอดเงินภาษีที่คํานวณได้มากกว่าหรือเท่ากับยอดเงินภาษีสูงสุดที่ตั้งค่าคอนฟิกไว้บนแท็บด่วน **วงเงิน** ยอดเงินภาษีขั้นสุดท้ายจะเท่ากับยอดเงินภาษีสูงสุด
- หากยอดเงินภาษีที่คํานวณได้น้อยกว่ายอดเงินภาษีต่ำสุดที่ตั้งค่าคอนฟิกไว้บนแท็บด่วน **วงเงิน** ยอดเงินภาษีขั้นสุดท้ายจะเท่ากับ 0 (ศูนย์)

ตัวอย่างเช่น มีการตั้งค่าคอนฟิกวงเงินภาษีในลักษณะต่อไปนี้

- **ยอดเงินภาษีต่ำสุด:** 100 
- **ยอดเงินภาษีสูงสุด:** 1,000

หากยอดเงินภาษีที่คํานวณได้คือ 2,000 ยอดเงินภาษีขั้นสุดท้ายคือ 1,000

หากยอดเงินภาษีที่คํานวณได้คือ 500 ยอดเงินภาษีขั้นสุดท้ายคือ 500

หากยอดเงินภาษีที่คํานวณได้คือ 80 ยอดเงินภาษีขั้นสุดท้ายคือ 0 (ศูนย์)

[!INCLUDE[footer-include](../../includes/footer-banner.md)]
