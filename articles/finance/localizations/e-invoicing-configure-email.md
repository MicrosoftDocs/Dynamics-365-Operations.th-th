---
title: ตั้งค่าคอนฟิกช่องทางอีเมล
description: บทความนี้อธิบายวิธีการตั้งค่าคอนฟิกช่องทางอีเมลเพื่อรับใบแจ้งหนี้อิเล็กทรอนิกส์
author: dkalyuzh
ms.date: 02/09/2022
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: kfend
ms.custom: ''
ms.assetid: ''
ms.search.region: Global
ms.author: dkalyuzh
ms.search.validFrom: ''
ms.dyn365.ops.version: ''
ms.openlocfilehash: 9227b032ffe896ad6a67962e5047fd797a883ae1
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8902398"
---
# <a name="configure-an-email-channel"></a>ตั้งค่าคอนฟิกช่องทางอีเมล

[!include [banner](../includes/banner.md)]

ถ้าคุณลักษณะการออกใบแจ้งหนี้อิเล็กทรอนิกส์ที่คุณสร้างจะนําเข้าใบแจ้งหนี้อิเล็กทรอนิกส์จากไฟล์ที่แนบที่ได้รับทางอีเมล คุณควรตั้งค่าคอนฟิกช่องทางบัญชีอีเมล

1. ใน Regulatory Configuration Service (RCS) ให้เลือกคุณลักษณะการออกใบแจ้งหนี้อิเล็กทรอนิกส์ที่คุณสร้าง ตรวจสอบให้แน่ใจว่าคุณเลือกรุ่นที่มีสถานะเป็น **ร่าง**
2. บนแท็บ **การตั้งค่า** ให้เลือก **เพิ่ม**
3. ในกล่องโต้ตอบแบบหล่นลง **สร้างการตั้งค่าคุณลักษณะ** ในกลุ่มฟิลด์ **ใหม่** ให้เลือกตัวเลือก **การตั้งค่าที่กำหนดเอง**
4. ในกลุ่มฟิลด์ **ชนิดการตั้งค่า** ให้เลือกตัวเลือก **ช่องทางข้อมูล**
5. ในฟิลด์ **เลือกช่องทางข้อมูล** ให้ป้อน **อีเมลขาเข้า**
6. เลือก **สร้าง**
7. เลือกรายการที่คุณสร้างไว้ก่อนหน้านี้ แล้วเลือก **แก้ไข**
8. บนแท็บ **ช่องทางข้อมูล** ในส่วน **พารามิเตอร์** ตั้งค่าฟิลด์ที่จำเป็นต่อไปนี้

    | ฟิลด์                | คำอธิบาย |
    |----------------------|-------------|
    | ช่องทางข้อมูล         | ป้อนชื่อเฉพาะเพื่อระบุช่องทางข้อมูล ชื่อสามารถมีอักขระสูงสุดไม่เกิน 10 อักขระ โดยจะอ้างอิงในกฎการใช้งานและในแอปพลิเคชันที่เชื่อมต่อในระหว่างกระบวนการสื่อสาร |
    | ที่อยู่เซิร์ฟเวอร์       | ป้อนที่อยู่เซิร์ฟเวอร์ของผู้ให้บริการบัญชีอีเมล ตัวอย่างเช่น ที่อยู่เซิร์ฟเวอร์สำหรับผู้ให้บริการ `https://outlook.live.com` คือ imap-mail.outlook.com |
    | พอร์ตเซิร์ฟเวอร์          | ป้อนหมายเลขพอร์ตที่ผู้ให้บริการบัญชีอีเมลใช้ ตัวอย่างเช่น พอร์ตเซิร์ฟเวอร์สำหรับผู้ให้บริการ `https://outlook.live.com` คือ 993 |
    | ข้อมูลลับชื่อผู้ใช้     | ป้อนข้อมูลลับของ Microsoft Azure Key Vault ที่มีรหัสของบัญชีผู้ใช้อีเมล ข้อมูลลับนี้ต้องสร้างขึ้นใน Key Vault และตั้งค่าในสภาพแวดล้อมการบริการของคุณ |
    | ข้อมูลลับรหัสผ่านของผู้ใช้ | ป้อนชื่อของข้อมูลลับ Key Vault ที่มีรหัสผ่านของบัญชีผู้ใช้อีเมล |
    | การหมดเวลา              | ขีดจํากัดเวลาสูงสุดเป็นมิลลิวินาที (ms) ที่ระบบควรรอการตอบสนอง ค่าเริ่มต้นคือ 10,000 มิลลิวินาที (10 วินาที) |
    | โฟลเดอร์หลัก          | ระบุต้นทางของการนําเข้าอีเมล หรือโฟลเดอร์ที่บริการควรประมวลผลอีเมล |
    | โฟลเดอร์เก็บถาวร       | ระบุโฟลเดอร์ที่ควรจัดเก็บอีเมลที่ประมวลผล ถ้าคุณไม่ได้ระบุโฟลเดอร์นี้ ระบบจะสร้างโฟลเดอร์นี้โดยอัตโนมัติ |
    | โฟลเดอร์ข้อผิดพลาด         | ระบุโฟลเดอร์ที่ระบบควรย้ายอีเมลไปเมื่อการประมวลผลล้มเหลว ถ้าคุณไม่ได้ระบุโฟลเดอร์นี้ ระบบจะสร้างโฟลเดอร์นี้โดยอัตโนมัติ |
    | ขนาดข้อความสูงสุด     | ป้อนขนาดสูงสุดเป็นไบต์ของข้อความเดียวที่มีการประมวลผล ค่าเริ่มต้นคือ 20,000,000 ไบต์ |
    | จำนวนข้อความสูงสุด   | ป้อนจำนวนข้อความสูงสุดที่จะประมวลผลสำหรับการดำเนินการเดียว ถ้าคุณไม่ต้องการจํากัดจํานวนข้อความ ให้ตั้งค่าเป็น **0** (ศูนย์) |
    | ตัวกรองจาก          | ป้อนสตริงที่จะกรองข้อมูลตามที่อยู่ของผู้ส่ง จะประมวลผลเฉพาะอีเมลที่มีที่อยู่ของผู้ส่งตรงกับตัวกรองเท่านั้น ฟิลด์นี้ไม่จำเป็นต้องระบุ  เมื่อต้องการระบุที่อยู่ของผู้ส่งหลายที่อยู่ ให้ใช้เครื่องหมายอัฒภาค (;) เป็นตัวคั่น |
    | ตัวกรองชื่อเรื่อง       | ป้อนสตริงที่จะกรองตามหัวเรื่อง จะประมวลผลเฉพาะอีเมลที่มีหัวเรื่องตรงกับตัวกรองเท่านั้น ฟิลด์นี้ไม่จำเป็นต้องระบุ  ตัวพรางแบบง่าย เช่น **\*smth\*.ext** ได้รับการรองรับ โดยที่เครื่องหมายดอกจัน (\*) แต่ละอันแสดงการเกิดของอักขระใดๆ เป็นศูนย์หรือมากกว่า |
    | ตัวกรองข้อมูลวันที่          | ระบุวันที่เพื่อกําหนดอายุสูงสุดของข้อความที่ประมวลผลเป็นวัน ฟิลด์นี้ไม่จำเป็นต้องระบุ  ค่าเริ่มต้นคือ 30 วัน |
    | โหมดการประมวลผล      | <p>เลือกตัวเลือกใดตัวเลือกหนึ่งต่อไปนี้เพื่อระบุว่าสิ่งที่แนบทั้งหมดในอีเมลสามารถประมวลผลพร้อมกันได้หรือควรประมวลผลสิ่งที่แนบแต่ละรายการแยกกันต่างหาก:</p><ul><li><b>ตามสิ่งที่แนบ</b> – เอกสารอิเล็กทรอนิกส์ใหม่จะถูกสร้างขึ้นสำหรับสิ่งที่แนบแต่ละฉบับในอีเมล ตัวอย่างเช่น ถ้าอีเมลหนึ่งฉบับมีไฟล์หลายไฟล์ที่มีข้อมูลใบแจ้งหนี้อิเล็กทรอนิกส์ แต่ละไฟล์จะถือเป็นข้อมูลใบแจ้งหนี้อิเล็กทรอนิกส์ใหม่ในระบบ</li><li><b>ตามอีเมล</b> – สิ่างที่แนบหนึ่งรายการจะถือเป็นสิ่งที่แนบพื้นฐาน และจะมีการสร้างใบแจ้งหนี้อิเล็กทรอนิกส์หนึ่งฉบับในระบบ สิ่งที่แนบอื่นๆ สามารถใช้เป็นไฟล์สนับสนุน</li></ul> |

9. ในส่วน **ตัวกรองสิ่งที่แนบ** ให้เพิ่มข้อมูลการกรองไฟล์ ประมวลผลเฉพาะสิ่งที่แนบที่ตอบสนองตัวกรองที่กําหนดเท่านั้น ตัวอย่างเช่น, **\*.xml** จะกรองสิ่งที่แนบที่มีนามสกุลไฟล์ .xml ชื่อของส่วนแนบจะใช้ใน Dynamics 365 Finance หรือ Dynamics 365 Supply Chain Management ในระหว่างการตั้งค่า

    - หากคุณตั้งค่าฟิลด์ **โหมดการประมวลผล** เป็น **ตามอีเมล** ในขั้นตอนก่อนหน้า คุณสามารถเพิ่มตัวกรองหลายรายการที่นี่ได้ ชื่อดังกล่าวจะระบุเอกสารเฉพาะ
    - ถ้าคุณตั้งค่าฟิลด์ **โหมดการประมวลผล** เป็น **ตามสิ่งที่แนบ** คุณสามารถเพิ่มได้เพียงตัวกรองเดียว

10. บนแท็บ **กฎการนำไปใช้ได้** ให้ตรวจทานและอัปเดตเงื่อนไขตามที่จำเป็น ค่าของฟิลด์ **ช่องทาง** ต้องเท่ากับค่าที่คุณป้อนในฟิลด์ **ช่องทางข้อมูล** ในขั้นตอนที่ 8
11. เลือก **บันทึก** และปิดหน้า
