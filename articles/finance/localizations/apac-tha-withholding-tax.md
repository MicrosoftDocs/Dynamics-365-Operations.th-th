---
title: ภาษีหัก ณ ที่จ่ายในประเทศไทย
description: บทความนี้แสดงข้อมูลเกี่ยวกับภาษีหัก ณ ที่จ่ายและวิธีการตั้งค่าสำหรับประเทศไทย
author: ShylaThompson
ms.date: 03/05/2021
ms.topic: article
ms.prod: ''
ms.technology: ''
ms.search.form: TaxWithholdGroup, TaxWithholdTable, TaxWithholdTrans
audience: Application User
ms.reviewer: kfend
ms.custom: 265904
ms.search.region: Thailand
ms.author: roschlom
ms.search.validFrom: 2016-11-30
ms.dyn365.ops.version: Version 1611
ms.openlocfilehash: 51c289ad1bbf8a3647eee9ccca4de45b0473a505
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8898037"
---
# <a name="withholding-tax-in-thailand"></a>ภาษีหัก ณ ที่จ่ายในประเทศไทย

[!include [banner](../includes/banner.md)]

บทความนี้แสดงข้อมูลเกี่ยวกับภาษีหัก ณ ที่จ่ายและวิธีการตั้งค่าสำหรับประเทศไทย ฟังก์ชันการทำงานของภาษีหัก ณ ที่จ่ายที่ปรับปรุงสำหรับธุรกรรมของผู้จัดจำหน่ายและลูกค้า เพื่อให้มีการคำนวณภาษีหัก ณ ที่จ่ายและมีการสร้างรายงานภาษีหัก ณ ที่จ่าย

## <a name="set-up-thailand-withholding-tax"></a>ตั้งค่าภาษีหัก ณ ที่จ่ายในประเทศไทย

ดำเนินการงานต่อไปนี้ให้สำเร็จก่อนจึงจะสามารถคำนวณภาษีหัก ณ ที่จ่ายสำหรับธุรกรรมของนิติบุคคลในประเทศไทย:

1.  ตั้งค่าหมายเลขทะเบียนภาษีบนหน้า **นิติบุคคล**
2.  ตั้งค่าการหัก ณ ที่จ่ายของรอบระยะเวลาการชำระเงินบนหน้า **รอบระยะเวลาการชำระภาษีหัก ณ ที่จ่าย**
3.  ตั้งค่าหน่วยงานจัดเก็บภาษีหัก ณ ที่จ่ายบนหน้า **หน่วยจัดเก็บภาษีหัก ณ ที่จ่าย**
4.  ตั้งค่ารหัสภาษีหัก ณ ที่จ่ายบนหน้า **รหัสภาษีหัก ณ ที่จ่าย**
5.  ตั้งค่ากลุ่มภาษีหัก ณ ที่จ่ายบนหน้า **กลุ่มภาษีหัก ณ ที่จ่าย**
6.  ตั้งค่าประเภทรายได้ที่ต้องเสียภาษีหัก ณ ที่จ่ายบนหน้า **ประเภท** **รายได้ที่ต้องเสียภาษีหัก ณ ที่จ่าย**
7.  ตั้งค่ากลุ่มภาษีหัก ณ ที่จ่ายบนหน้า **กลุ่มภาษีหัก ณ ที่จ่ายตามประเภทสินค้า** สำหรับสินค้าหรือบริการ
8.  เลือกกล่องกาเครื่องหมาย **คำนวณภาษีหัก ณ ที่จ่าย** บนหน้า **ผู้จัดจำหน่าย**
9.  เลือกกล่องกาเครื่องหมาย **คำนวณภาษีหัก ณ ที่จ่าย** บนหน้า **ลูกค้า**
10. เลือกกล่องกาเครื่องหมาย **คำนวณภาษีหัก ณ ที่จ่าย** บนหน้า **ผลิตภัณฑ์ที่นำออกใช้**

## <a name="payments-that-include-withholding-taxes"></a>การชำระเงินที่รวมภาษีหัก ณ ที่จ่าย
การชำระเงินที่กำหนดให้กับผู้จัดจำหน่ายที่ต้องเสียภาษี และนิติบุคคลชำระภาษีจากยอดภาษีหัก ณ ที่จ่าย ภาษีที่นิติบุคคลชำระจากยอดภาษีหัก ณ ที่จ่ายเป็นจำนวนที่ต้องเสียภาษีเช่นกัน ยอดเงินภาษีเพิ่มเติมนี้ได้รับการชำระโดยผู้จัดจำหน่าย คุณสามารถใช้วิธีการเกิดซ้ำครั้งเดียวหรือวิธีการชำระเพิ่มแบบไม่จำกัดเวลาอย่างใดอย่างหนึ่งเพื่อชำระการชำระเงินของผู้จัดจำหน่ายเพิ่มได้ ตัวอย่างเช่น สำหรับยอดเงินที่สั่งซื้อเท่ากับ 4000 บาท และอัตราภาษีหัก ณ ที่จ่าย (WHT) เป็น 15 เปอร์เซ็นต์ ต่อไปนี้คือวิธีคำนวณยอดเงินภาษี ภาษีจากยอดเงินภาษี และยอดการชำระเงินทั้งหมด:

-   **วิธีการเกิดซ้ำครั้งเดียว** – ในวิธีนี้ บางส่วนของภาษีหัก ณ ที่จ่ายที่นิติบุคคลจ่าย และส่วนอื่นๆ ที่ผู้จัดจำหน่ายจ่าย
    -   ภาษีจากยอดเงินภาษี = ยอดเงินภาษี × อัตรา WHT = 600 × 0.15 = 90 บาท
    -   ยอดการชำระเงินรวม = ยอดเงินสั่งซื้อ + (ยอดเงินสั่งซื้อ x อัตรา WHT) – (ยอดเงินสั่งซื้อ x อัตรา WHT) – (ยอดเงินสั่งซื้อ x อัตรา WHT) x อัตรา WHT = 4000 + 600 – 600 – 90 = 3,910 บาท
    -   ยอดเงินภาษี = ยอดเงินสั่งซื้อ x อัตรา WHT = 4000 × 0.15 = 600 บาท
-   **วิธีการชำระเพิ่มแบบไม่จำกัดเวลา** – ถ้ามีการเพิ่มขึ้นของจำนวนการเกิดซ้ำในการคำนวณภาษีจากยอดเงินภาษีเพิ่มขึ้น ยอดเงินที่ชำระเพิ่ม (ยอดเงินสั่งซื้อ) จะมีค่าลดลง ในวิธีการชำระเพิ่มแบบไม่จำกัดเวลา เปอร์เซ็นต์ของอัตราการชำระเพิ่มแบบไม่จำกัดเวลาจะถูกคำนวณโดยใช้อัตรา WHT เปอร์เซ็นต์ของอัตราการชำระเพิ่มแบบไม่จำกัดเวลาจะถูกปัดเศษเป็นทศนิยมสองตำแหน่งเพื่อคำนวณยอดเงินการชำระเพิ่ม
    -   ยอดการชำระเงินรวม = ยอดเงินสั่งซื้อ x เปอร์เซ็นต์ของอัตราการชำระเพิ่มแบบไม่จำกัดเวลา = 4000 x 117.65% = 4,706 บาท
    -   ภาษีหัก ณ ที่จ่ายที่ 15 เปอร์เซ็นต์จะถูกหักออกจากยอดการชำระเงินรวมจำนวน 4,706 บาท กล่าวคือ (4,706 – \[4,706 × 0.15\]) = 4000 บาท ในวิธีนี้ ผู้จัดจำหน่ายจะได้รับยอดการชำระเงินเดิมหลังจากที่มีการหักภาษีหัก ณ ที่จ่าย
    -   เปอร์เซ็นต์ของอัตราการชำระเพิ่มแบบไม่จำกัดเวลา = 100 ÷ (1 – อัตรา WHT) = 100 ÷ (1 – 15%) = 100 ÷% 0.85 = 117.65

### <a name="withholding-tax-for-item-or-service-purchases"></a>ภาษีหัก ณ ที่จ่ายสำหรับการซื้อสินค้าหรือบริการ

ใช้หน้า **ใบสำคัญสมุดรายวัน** เพื่อป้อนและลงรายการบัญชีการชำระเงินที่คุณทำกับผู้จัดจำหน่ายสำหรับการซื้อสินค้าหรือบริการ เมื่อคุณลงรายการบัญชีสมุดรายวันการชำระเงินของผู้จัดจำหน่าย กลุ่มภาษีหัก ณ ที่จ่ายที่ตั้งค่าไว้สำหรับผู้จัดจำหน่ายจะถูกนำมาใช้ในการคำนวณการหัก ณ ที่จ่ายในธุรกรรม

### <a name="withholding-tax-for-item-or-service-sales"></a>ภาษีหัก ณ ที่จ่ายสำหรับการขายสินค้าหรือบริการ

ใช้หน้า **ใบสำคัญสมุดรายวัน** เพื่อป้อนและลงรายการบัญชีการชำระเงินที่คุณได้รับจากลูกค้า ลงรายการบัญชีสมุดรายวันการชำระเงินของลูกค้าหรือสมุดรายวันทั่วไปสำหรับธุรกรรมภาษีหัก ณ ที่จ่ายที่มีรหัสสำนักงานสาขาย่อยที่ยื่น

### <a name="making-a-withholding-tax-payment-on-behalf-of-a-vendor"></a>การชำระเงินภาษีหัก ณ ที่จ่ายในนามของผู้จัดจำหน่าย

รางวัลประสิทธิภาพการทำงานที่กำหนดให้แก่ผู้จัดจำหน่ายเป็นจำนวนที่ต้องเสียภาษี และสามารถหัก ณ ที่จ่ายโดยนิติบุคคล คุณสามารถชำระเงินภาษีหัก ณ ที่จ่ายในนามของผู้จัดจำหน่าย ในกรณีนี้ ภาษีที่คุณชำระจะถือเป็นค่าใช้จ่ายของบริษัท กระบวนการนี้เรียกว่าการชำระเงินเพิ่ม คุณสามารถสร้างรายงานภาษีหัก ณ ที่จ่ายหลังจากที่คุณลงรายการบัญชีสมุดรายวันการชำระเงินสำหรับผู้จัดจำหน่าย

## <a name="generate-withholding-tax-reports"></a>สร้างรายงานภาษีหัก ณ ที่จ่าย

สร้างรายงาน **หนังสือรับรองภาษีหัก ณ ที่จ่าย** หลังจากที่คุณได้ชำระเงินและก่อนที่คุณจะลงรายการบัญชีสมุดรายวันการชำระเงินของผู้จัดจำหน่าย ในหน้า **ใบกำกับภาษีหัก ณ ที่จ่าย** เลือกเพื่อสร้างรายงาน **หนังสือรับรองภาษีหัก ณ ที่จ่าย** นอกจากนี้คุณสามารถสร้างรายงาน **ภาษีหัก ณ ที่จ่าย (ภงด. 53)** **ภาษีหัก ณ ที่จ่าย (ภงด. 3)** **ภาษีหัก ณ ที่จ่ายพิเศษ** **สมุดรายวันบัญชีลูกหนี้ภาษีหัก ณ ที่จ่าย** และ **สมุดรายวันบัญชีเจ้าหนี้ภาษีหัก ณ ที่จ่าย** หลังจากที่คุณลงรายการบัญชีสมุดรายวันการชำระเงิน คุณสามารถทำเครื่องหมายธุรกรรมที่ควรแยกออกจากรายงานภาษีหัก ณ ที่จ่าย

### <a name="generate-the-withholding-tax-special-report"></a>สร้างรายงานพิเศษภาษีหัก ณ ที่จ่าย

เมื่อคุณส่งรายงาน **ภาษีหัก ณ ที่จ่าย (ภงด. 53)** หรือ **ภาษีหัก ณ ที่จ่าย (ภงด. 3)** และคุณชำระภาษีที่หัก ณ ที่จ่ายไปยังกรมสรรพากรของประเทศไทย กรมสรรพากรจะออกหมายเลขใบเสร็จ ป้อนหมายเลขใบเสร็จนี้ในฟิลด์ **หมายเลขใบเสร็จ** บนหน้า **ภาษีหัก ณ ที่จ่ายที่ลงรายการบัญชี** จากนั้น เมื่อสิ้นเดือน สร้างรายงาน **ภาษีหัก ณ ที่จ่ายพิเศษ** และส่งไปยังกรมสรรพากรของประเทศไทย รายงานนี้ถูกสร้างขึ้นในรูปแบบที่กำหนดไว้โดยกรมสรรพากรของประเทศไทย

### <a name="withholding-tax-por-ngor-dor-53-and-por-ngor-dor-3-electronic-formats"></a>ภาษีหัก ณ ที่จ่าย ภ.ง.ด. 53 และรูปแบบอิเล็กทรอนิกส์ ภ.ง.ด. 3

ผู้ชําระภาษีสามารถส่ง ภ.ง.ด. 53 และ ภ.ง.ด. 3 แบบออนไลน์ได้ โดยใช้ระบบการยื่นภาษีทางอิเล็กทรอนิกส์บนเว็บไซต์ของกรมสรรพากร หรือ RD Smart Tax Application ฟังก์ชันการรายงานภาษีหัก ณ ที่จ่ายขั้นสูง ช่วยให้ผู้ใช้สามารถสร้างเนื้อหาในรูปแบบอิเล็กทรอนิกส์ที่จะถูกนําเข้ามายังแอปพลิเคชันภาษีได้ 

#### <a name="download-electronic-reporting-configurations"></a>ดาวน์โหลดการตั้งค่าคอนฟิกการรายงานทางอิเล็กทรอนิกส์

การใช้งานรูปแบบอิเล็กทรอนิกส์ ภ.ง.ด. ของภาษีหัก ณ ที่จ่ายสำหรับประเทศไทย ขึ้นอยู่กับการตั้งค่าคอนฟิกการรายงานทางอิเล็กทรอนิกส์ (ER) สำหรับข้อมูลเพิ่มเติมเกี่ยวกับความสามารถและแนวคิดของการรายงานที่สามารถตั้งค่าคอนฟิกได้ โปรดดูที่ [การรายงานทางอิเล็กทรอนิกส์](../../fin-ops-core/dev-itpro/analytics/general-electronic-reporting.md)

สำหรับสภาพแวดล้อมการผลิตและการทดสอบการยอมรับของผู้ใช้ (UAT) ให้ปฏิบัติตามคําแนะนําใน [ดาวน์โหลดการตั้งค่าคอนฟิกการรายงานทางอิเล็กทรอนิกส์จาก Lifecycle Services](../../fin-ops-core/dev-itpro/analytics/download-electronic-reporting-configuration-lcs.md)

รูปแบบอิเล็กทรอนิกส์จะถูกสร้างขึ้นเป็นไฟล์รูปแบบที่กำหนดเขตด้วย pipe ในพื้นที่ทำงาน **การรายงานทางอิเล็กทรอนิกส์** คุณสามารถนําเข้ารูปแบบการรายงานทางอิเล็กทรอนิกส์ต่อไปนี้จากที่เก็บ:

- Tax declaration model.version.82.xml หรือรุ่นที่ใหม่กว่า
- Tax declaration model mapping.version.82.133.xml หรือรุ่นที่ใหม่กว่า
- PND formats Online (TH).version.82.06 หรือรุ่นที่ใหม่กว่า

หลังจากที่คุณดาวน์โหลดการตั้งค่าคอนฟิก ER จาก Lifecycle Services (LCS) หรือที่เก็บส่วนกลางเสร็จสิ้นแล้ว ให้ปฏิบัติตามขั้นตอนต่อไปนี้

1. ไปยังพื้นที่ทำงาน **การรายงานทางอิเล็กทรอนิกส์** และเลือกไทล์ **การตั้งค่าคอนฟิกการรายงาน**
2. บนหน้า **การตั้งค่าคอนฟิก** บนบานหน้าต่างการดำเนินการ เลือก **การแลกเปลี่ยน** > **โหลดจากไฟล์ XML**
3. อัพโหลดไฟล์ทั้งหมดเพื่อให้แสดงรายการในรายชื่อที่มีสัญลักษณ์แสดงหัวข้อย่อยข้างต้น หลังจากอัพโหลดการตั้งค่าคอนฟิกทั้งหมดแล้ว แผนภูมิการตั้งค่าคอนฟิกควรแสดงใน Finance

#### <a name="set-up-application-specific-parameters"></a>ตั้งค่าพารามิเตอร์เฉพาะแอปพลิเคชัน

ตัวเลือกพารามิเตอร์เฉพาะแอปพลิเคชันช่วยให้ผู้ใช้สามารถสร้างเงื่อนไขสำหรับวิธีการจัดประเภทและนําเสนอธุรกรรมภาษีในฟอร์มต่างๆ ได้ เมื่อมีการสร้างรายงาน โดยขึ้นอยู่กับการตั้งค่าคอนฟิกของ **กลุ่มรายการภาษีหัก ณ ที่จ่าย** และ **ชนิดของบัญชีผู้จัดจำหน่าย** กระบวนการจะสร้างรูปแบบ ภ.ง.ด. 53 หรือรูปแบบ ภ.ง.ด. 3 

รูปภาพต่อไปนี้แสดงตัวอย่างของการตั้งค่าที่แนะนำ 

![การตั้งค่าคอนฟิกของพารามิเตอร์](media/apac-th-wht-pndformats-setup1.png)

ดำเนินการขั้นตอนต่อไปนี้ให้เสร็จสมบูรณ์เพื่อตั้งค่าการค้นหาต่างๆ ที่จะใช้ในการสร้างไฟล์ ภ.ง.ด. 

1. ในพื้นที่ทำงาน **การรายงานทางอิเล็กทรอนิกส์** เลือก **การตั้งค่าคอนฟิก** > **การตั้งค่า** เพื่อตั้งค่ากฎเพื่อระบุธุรกรรมภาษีในฟิลด์ **ที่เกี่ยวข้อง** ในหน้า **การส่งคืน VAT**
2. เลือกรุ่นปัจจุบันและบน FastTab **การค้นหา** เลือกชื่อการค้นหา ตัวอย่างเช่น **$PNDFormatTypeLookup** การค้นหานี้ระบุรายการของชนิดรายงานที่ได้รับการสนับสนุนในการแปลเป็นภาษาท้องถิ่นของประเทศไทย
3. บน FastTab **เงื่อนไข** ให้เลือก **เพิ่ม** และในบรรทัดใหม่ ในคอลัมน์ **ผลลัพธ์การค้นหา** ให้เลือกบรรทัดที่เกี่ยวข้อง
4. ในคอลัมน์ **กลุ่มรายากรภาษีหัก ณ ที่จ่าย** ให้เลือกรหัสที่เกี่ยวข้องที่ใช้เพื่อระบุกลุ่มรายการภาษีในชนิดรูปแบบที่เกี่ยวข้อง
5. ในคอลัมน์ **ชื่อ** ให้เลือกชนิดของบัญชีผู้จัดจำหน่าย 
6. ทําซ้ําขั้นตอนที่ 3-5 สำหรับการค้นหาที่พร้อมใช้งานทั้งหมด
7. เมื่อต้องการรวมรายการเรกคอร์ดสุดท้าย ให้เลือก **เพิ่ม** อีกครั้ง และในคอลัมน์ **ผลลัพธ์การค้นหา** ให้เลือก **ไม่เกี่ยวข้อง** 
8. ในคอลัมน์ **ส่วนที่เหลือ** ให้เลือก **ไม่ว่างเปล่า** 

> [!NOTE]
> ด้วยการเพิ่มเรกคอร์ดสุดท้ายนี้ **ไม่เกี่ยวข้อง** คุณจะกําหนดกฎต่อไปนี้: เมื่อ **กลุ่มรายการภาษีหัก ณ ที่จ่าย** และ **ชื่อ** ที่ส่งผ่านเป็นอาร์กิวเมนต์ ไม่เป็นไปตามกฎใดๆ ก่อนหน้านี้ ธุรกรรมจะไม่ถูกรวมอยู่ในชนิดรูปแบบภาษีหัก ณ ที่จ่าย ถึงแม้ว่าจะไม่ใช้กฎนี้เมื่อสร้างรายงาน กฎจะช่วยในการหลีกเลี่ยงข้อผิดพลาดในการสร้างรายงาน เมื่อมีการตั้งค่าคอนฟิกกฎที่ขาดหายไป

#### <a name="generate-a-withholding-pnd-electronic-file"></a>สร้างไฟล์อิเล็กทรอนิกส์ ภ.ง.ด. แบบหัก ณ ที่จ่าย
ดำเนินการขั้นตอนต่อไปนี้ให้เสร็จสมบูรณ์เพื่อสร้างรายงานภาษี

1. ไปที่ **ภาษี** > **การรายงาน** > **ภาษีหัก ณ ที่จ่าย** > **สร้างรูปแบบอิเล็กทรอนิกส์ ภ.ง.ด.**
2. ป้อน **สำนักงานสาขาย่อยที่ยื่น** เฉพาะ หรือปล่อยฟิลด์นี้ให้ว่างไว้ ถ้าคุณต้องการรวมสำนักงานสาขาย่อยที่ยื่นทั้งหมดที่มีอยู่
3. เลือกวันที่เริ่มต้นและวันที่สิ้นสุดสำหรับรายงาน
4. เลือกรอบระยะเวลาการจ่ายเงิน แล้วจากนั้น เลือกชนิดรูปแบบ ภ.ง.ด.
5. เลือก **ตกลง** เพื่อยืนยัน 


[!INCLUDE[footer-include](../../includes/footer-banner.md)]
