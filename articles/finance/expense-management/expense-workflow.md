---
title: ลำดับงานค่าใช้จ่าย
description: หัวข้อนี้อธิบายระบบลำดับงานของ Microsoft Dynamics 365 Finance เพื่อตั้งค่ากระบวนการตรวจทานสำหรับรายงานค่าใช้จ่ายใน Expense Management
author: ShylaThompson
manager: AnnBe
ms.date: 09/13/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: WorkflowtableListPageRnr
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: shylaw
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: c52915860709e38013ec06204c52bb06de417eb1
ms.sourcegitcommit: 3ba95d50b8262fa0f43d4faad76adac4d05eb3ea
ms.translationtype: HT
ms.contentlocale: th-TH
ms.lasthandoff: 09/27/2019
ms.locfileid: "2187601"
---
# <a name="expense-workflow"></a>ลำดับงานค่าใช้จ่าย

[!include [banner](../includes/banner.md)]

คุณสามารถใช้ระบบลำดับงานเพื่อตั้งค่ากระบวนการตรวจทานสำหรับรายงานค่าใช้จ่ายใน Expense Management คุณสามารถตั้งค่าลำดับงานที่ใช้เงื่อนไขต่อไปนี้เพื่อกำหนดผู้อนุมัติรายงานค่าใช้จ่าย:

- พนักงานที่รายงานลำดับชั้นและขีดจำกัดการอนุมัติที่กำหนดไว้ล่วงหน้า
- การอนุมัติแบบหลายระดับที่สนับสนุนผู้อนุมัติชั่วคราวและผู้อนุมัติขั้นสุดท้าย
- มิติทางการเงินและความรับผิดชอบของโครงการ
- การกำหนดให้กับผู้ใช้หรือกลุ่มผู้ใช้

คุณสามารถสร้างการอนุมัติลำดับงานสำหรับรายงานค่าใช้จ่าย ใบเบิกค่าเดินทาง เงินทดรองจ่าย และการขอคืนภาษีมูลค่าเพิ่ม (VAT)

**ตัวอย่าง**

กระบวนการต่อไปนี้เป็นตัวอย่างของลำดับงานการจัดการค่าใช้จ่ายของรายงานค่าใช้จ่าย

1. พนักงานสร้างและบันทึกรายงานค่าใช้จ่าย
2. พนักงานส่งรายงานค่าใช้จ่ายเพื่อขออนุมัติ มีการระบุผู้อนุมัติตามกฎที่กำหนดเมื่อมีการตั้งค่าลำดับงาน
3. ผู้อนุมัติได้รับการแจ้งเตือนว่ารายงานค่าใช้จ่ายพร้อมสำหรับการอนุมัติ ผู้อนุมัติตรวจทานรายงานค่าใช้จ่าย และตรวจสอบว่าเป็นไปตามเงื่อนไขต่อไปนี้:

    - ค่าใช้จ่ายไม่ละเมิดนโยบายค่าใช้จ่ายใด ๆ ถ้าค่าใช้จ่ายละเมิดนโยบาย ผู้อนุมัติจะต้องตรวจสอบว่ารายงานค่าใช้จ่ายมีการให้เหตุผลทางธุรกิจที่ถูกต้อง
    - มีการแนบใบเสร็จรับเงินกับรายงานค่าใช้จ่าย

4. ผู้อนุมัติอนุมัติรายงานค่าใช้จ่าย
5. จะมีการกำหนดรายงานค่าใช้จ่ายให้กับผู้ประสานงานบัญชีเจ้าหนี้เพื่อการลงรายการบัญชี
6. หนึ่งในขั้นตอนต่อไปนี้จะเกิดขึ้นโดยขึ้นอยู่กับว่ามีการกำหนดค่าการลงรายการบัญชีอัตโนมัติหรือไม่:

    - ถ้ามีการกำหนดค่าการลงรายการบัญชีโดยอัตโนมัติ รายงานค่าใช้จ่ายจะมีการประมวลผลสำหรับการชำระเงิน และจะมีการปรับปรุงสถานะของรายงานค่าใช้จ่าย
    - ถ้าไม่มีการกำหนดค่าการลงรายการบัญชีโดยอัตโนมัติ ผู้ประสานงานบัญชีเจ้าหนี้จะตรวจสอบว่ามีการส่งใบเสร็จรับเงินต้นฉบับทั้งหมดหรือไม่ และการรับสินค้าสอดคล้องกับค่าใช้จ่ายในรายงานค่าใช้จ่ายหรือไม่ นอกจากนี้ยังต้องสามารถตรวจสอบว่ารหัสภาษีทั้งหมดที่ป้อนในรายงานค่าใช้จ่ายถูกต้องอีกด้วย

หลังจากที่มีการตรวจสอบข้อกำหนดเหล่านี้ จะมีการลงรายการรายงานค่าใช้จ่าย

หลังจากที่ลงรายการบัญชีรายงานค่าใช้จ่าย การชำระเงินจะได้รับอนุมัติสำหรับรายงานค่าใช้จ่าย และพนักงานจะได้รับการชำระเงินคืน
