---
title: ตั้งค่าสินทรัพย์ถาวร
description: หัวข้อนี้แสดงภาพรวมของการตั้งค่าโมดูลสินทรัพย์ถาวร
author: ShylaThompson
manager: AnnBe
ms.date: 01/12/2018
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: AssetTable
audience: Application User
ms.reviewer: roschlom
ms.search.scope: Core, Operations
ms.custom: 13771
ms.assetid: 8be64197-fea1-4a34-8af2-d939919c28b1
ms.search.region: Global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 8196ddc879df1f398aabef0c1c4064bf0d4fff2c
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: th-TH
ms.lasthandoff: 10/13/2020
ms.locfileid: "4448563"
---
# <a name="set-up-fixed-assets"></a>ตั้งค่าสินทรัพย์ถาวร

[!include [banner](../includes/banner.md)]

หัวข้อนี้แสดงภาพรวมของการตั้งค่าโมดูล **สินทรัพย์ถาวร**

## <a name="overview"></a>ภาพรวม

พารามิเตอร์ควบคุมลักษณะการทำงานทั่วไปในสินทรัพย์ถาวร

กลุ่มสินทรัพย์ถาวรช่วยให้คุณสามารถจัดกลุ่มสินทรัพย์ของคุณ และระบุแอททริบิวต์เริ่มต้นสำหรับสินทรัพย์ทั้งหมดที่กำหนดให้กับกลุ่มนั้น สมุดบัญชีถูกกำหนดให้กับกลุ่มสินทรัพย์ถาวร สมุดบัญชีติดตามมูลค่าทางการเงินของสินทรัพย์ถาวรตามช่วงเวลาโดยใช้การตั้งค่าคอนฟิกการคิดค่าเสื่อมราคาที่กำหนดไว้ในโพรไฟล์การคิดค่าเสื่อมราคา

จะมีการกำหนดสินทรัพย์ถาวรให้กับกลุ่มเมื่อสร้างสินค้า โดยค่าเริ่มต้น สมุดบัญชีที่กำหนดให้กับกลุ่มสินทรัพย์ถาวรจะถูกกำหนดให้กับสินทรัพย์ถาวรด้วย สมุดบัญชีที่ตั้งค่าคอนฟิกเพื่อลงรายการบัญชีในบัญชีแยกประเภททั่วไปจะเชื่อมโยงกับโพรไฟล์การลงรายการบัญชี บัญชีแยกประเภทถูกกำหนดไว้สำหรับแต่ละสมุดบัญชีในโพรไฟล์การลงรายการบัญชี และถูกใช้เมื่อมีการลงรายการบัญชีธุรกรรมสินทรัพย์ถาวร

![ส่วนประกอบของสินทรัพย์ถาวร](./media/FAComponents_Updated.png)

## <a name="depreciation-profiles"></a>โพรไฟล์ค่าเสื่อมราคา

คุณควรตั้งค่าโพรไฟล์ค่าเสื่อมราคาเป็นลำดับแรก ในโพรไฟล์การคิดค่าเสื่อมราคา ให้คุณกำหนดวิธีคิดค่าเสื่อมราคามูลค่าของสินทรัพย์ตามช่วงเวลา คุณต้องกำหนดวิธีการคิดค่าเสื่อมราคา ปีการคิดค่าเสื่อมราคา (ปีปฏิทินหรือปีบัญชี) และความถี่ของการคิดค่าเสื่อมราคา สำหรับข้อมูลเพิ่มเติม โปรดดู [ตั้งค่าและสร้างโพรไฟล์ค่าเสื่อมราคา](tasks/set-up-depreciation-profiles.md)

## <a name="books"></a>สมุดบัญชี

หลังจากที่คุณตั้งค่าโพรไฟล์การคิดค่าเสื่อมราคา คุณต้องสร้างสมุดบัญชีที่จำเป็นสำหรับสินทรัพย์ของคุณ แต่ละสมุดบัญชีจะติดตามวัฏจักรทางการเงินแบบอิสระของสินทรัพย์ สามารถตั้งค่าคอนฟิกสมุดบัญชีเพื่อลงรายการบัญชีธุรกรรมที่เกี่ยวข้องในบัญชีแยกประเภททั่วไป การตั้งค่าคอนฟิกนี้เป็นการตั้งค่าเริ่มต้น เนื่องจากโดยทั่วไปจะใช้สำหรับการรายงานทางการเงินของบริษัท สมุดบัญชีที่ไม่ได้ลงรายการบัญชีในบัญชีแยกประเภททั่วไปจะลงรายการบัญชีเฉพาะในบัญชีแยกประเภทย่อยของสินทรัพย์ถาวร และโดยปกติจะใช้สำหรับการรายงานภาษี

โพรไฟล์การคิดค่าเสื่อมราคาหลักถูกกำหนดให้กับสมุดบัญชีทุกรายการ สมุดบัญชียังมีโพรไฟล์ค่าเสื่อมราคาสำรองหรือแบบอื่นด้วย ถ้ามีโพรไฟล์ชนิดนี้ เมื่อต้องการรวมสมุดบัญชีสินทรัพย์ถาวรในการรันการคิดค่าเสื่อมราคาโดยอัตโนมัติ คุณต้องเปิดใช้งานตัวเลือก **คำนวณค่าเสื่อมราคา** ถ้าไม่มีการเปิดใช้งานตัวเลือกนี้สำหรับสินทรัพย์ ข้อเสนอค่าเสื่อมราคาจะข้ามสินทรัพย์ไป

คุณยังสามารถตั้งค่าสมุดบัญชีที่ได้รับอีกด้วย ธุรกรรมที่ได้รับที่ระบุจะสามารถถูกลงรายการบัญชีเทียบกับสมุดบัญชีที่ได้รับ เป็นสำเนาที่เหมือนกันกับของธุรกรรมหลัก ดังนั้น โดยทั่วไปธุรกรรมที่ได้รับจะถูกตั้งค่าสำหรับการซื้อและการตัดจำหน่าย ไม่ใช่สำหรับธุรกรรมค่าเสื่อมราคา สำหรับข้อมูลเพิ่มเติม โปรดดู [ตั้งค่าโมดูลค่า](tasks/set-up-value-models.md)

## <a name="fixed-asset-posting-profiles"></a>โพรไฟล์การลงรายการบัญชีสินทรัพย์ถาวร

หลังจากที่คุณตั้งค่าสมุดบัญชี คุณสามารถสร้างโพรไฟล์การลงรายการบัญชีได้ จะต้องกำหนดโพรไฟล์การลงรายการบัญชีโดยเรียงตามสมุดบัญชี แต่สามารถกำหนดในระดับที่ละเอียดมากขึ้นได้ด้วยเช่นกัน ตัวอย่างเช่น คุณสามารถกำหนดโพรไฟล์การลงรายการบัญชีสำหรับชุดของสมุดบัญชีและกลุ่มสินทรัพย์ถาวร หรือแม้กระทั่งสำหรับสมุดบัญชีสินทรัพย์ถาวรแต่ละรายการ โดยค่าเริ่มต้น บัญชีแยกประเภทที่กำหนดไว้จะถูกใช้สำหรับธุรกรรมสินทรัพย์ถาวรของคุณ

คุณต้องกำหนดบัญชีแยกประเภทที่จะใช้ในระหว่างกระบวนการขายทิ้ง ทั้งการขายที่ตัดจำหน่ายและของเสียที่ตัดจำหน่าย ณ เวลาของการขายทิ้ง ธุรกรรมสินทรัพย์ถาวรที่ลงรายการบัญชีไว้ก่อนหน้านี้จะถูกกลับรายการออกจากบัญชีดั้งเดิม แล้วยอดเงินสุทธิจะถูกย้ายไปยังบัญชีที่เหมาะสมสำหรับกำไรและขาดทุนสำหรับการตัดจำหน่ายสินทรัพย์ เพื่อช่วยในการรับประกันว่าธุรกรรมมีการจองอย่างถูกต้อง คุณต้องตั้งค่าบัญชีสำหรับแต่ละชนิดของธุรกรรมที่คุณใช้ในธุรกิจของคุณ บัญชีหลักควรเป็นบัญชีที่คุณตั้งค่าในโพรไฟล์การลงบัญชีสำหรับชนิดของธุรกรรม และบัญชีตรงข้ามควรเป็นกำไรและขาดทุนของคุณสำหรับบัญชีการตัดจำหน่าย ข้อยกเว้นคือมูลค่าตามบัญชีสุทธิ ในกรณีนี้ ทั้งบัญชีหลักและบัญชีตรงข้ามควรตั้งค่าเป็นกำไรและขาดทุนสำหรับบัญชีการตัดจำหน่าย สำหรับข้อมูลเพิ่มเติม โปรดดู [ตั้งค่าโพรไฟล์การลงบัญชีสินทรัพย์ถาวร](tasks/set-up-fixed-asset-posting-profiles.md)

## <a name="fixed-asset-groups"></a>กลุ่มสินทรัพย์ถาวร

ฟิลด์ **กลุ่มสินทรัพย์ถาวร** เป็นฟิลด์ที่จำเป็นเพียงรายการเดียว เมื่อคุณสร้างสินทรัพย์ถาวร ค่าของฟิลด์นี้กำหนดค่าเริ่มต้นของฟิลด์ที่ให้ข้อมูลหลายรายการสำหรับสินทรัพย์ สมุดบัญชีถูกตั้งค่าเพื่อให้สมุดบัญชีเริ่มต้นถูกกำหนดให้กับสินทรัพย์แต่ละรายการในกลุ่ม ด้วยวิธีนี้ แอตทริบิวต์ที่คุณตั้งค่าสำหรับสมุดบัญชีสามารถเฉพาะเจาะจงให้กับกลุ่มของสินทรัพย์ได้ แอททริบิวต์เหล่านี้รวมถึงอายุการใช้งานและแบบแผนการคิดค่าเสื่อมราคา

นอกจากนี้คุณยังสามารถกำหนดการหักค่าเสื่อมราคาพิเศษ หรือค่าเสื่อมราคาพิเศษ สำหรับชุดเฉพาะของกลุ่มสินทรัพย์ถาวรและสมุดบัญชี คุณต้องกำหนดระดับความสำคัญของการหักค่าเสื่อมราคาพิเศษเพื่อระบุลำดับการคำนวณการให้ส่วนลดเมื่อมีการกำหนดการให้ส่วนลดหลายรายการไปยังสมุดบัญชี สำหรับข้อมูลเพิ่มเติม โปรดดู [ตั้งค่ากลุ่มสินทรัพย์ถาวร](tasks/set-up-fixed-asset-groups.md)

## <a name="journal-names"></a>ชื่อสมุดรายวัน

ในหน้า **ชื่อสมุดรายวัน** คุณต้องสร้างชื่อสมุดรายวันที่ควรใช้กับสมุดรายวันสินทรัพย์ถาวร คุณต้องตั้งค่าฟิลด์ **ชนิดสมุดรายวัน** เป็น **ลงรายการบัญชีสินทรัพย์ถาวร** ตั้งค่าฟิลด์ **ชุดใบสำคัญ** เพื่อให้มีการใช้ชื่อสมุดรายวันสำหรับสมุดรายวันสินทรัพย์ถาวร สมุดรายวันสินทรัพย์ถาวรไม่ควรใช้การตั้งค่า **หมายเลขใบสำคัญหนึ่งใบเท่านั้น** เนื่องจากหมายเลขใบสำคัญเฉพาะจำเป็นสำหรับกระบวนการอัตโนมัติหลายกระบวนการ เช่น การโอนย้าย และการแบ่ง

## <a name="fixed-asset-parameters"></a>พารามิเตอร์สินทรัพย์ถาวร

ขั้นตอนสุดท้ายคือ การอัพเดตพารามิเตอร์สินทรัพย์ถาวร

ฟิลด์ **ขีดจำกัดการจัดหาเงินทุน** กำหนดสินทรัพย์ที่มีการคิดค่าเสื่อม ถ้ามีการเลือกรายการซื้อเป็นสินทรัพย์ถาวร แต่จะไม่เป็นไปตามขีดจำกัดการจัดหาเงินทุนที่ระบุ จะยังคงมีการสร้างหรืออัพเดตสินทรัพย์ถาวร แต่ตัวเลือก **คำนวณค่าเสื่อมราคา** จะถูกตั้งค่าเป็น **ไม่ใช่** ดังนั้น จะไม่สามารถคิดค่าเสื่อมราคาสินทรัพย์โดยอัตโนมัติโดยเป็นส่วนหนึ่งของข้อเสนอค่าเสื่อมราคาได้

ตัวเลือกที่สำคัญตัวเลือกหนึ่งเรียกว่า **สร้างยอดปรับปรุงค่าเสื่อมราคาพร้อมการตัดจำหน่ายโดยอัตโนมัติ** เมื่อคุณตั้งค่าตัวเลือกนี้เป็น **ใช่** ค่าเสื่อมราคาสินทรัพย์จะถูกปรับปรุงโดยอัตโนมัติ ตามการตั้งค่าค่าเสื่อมราคา ณ เวลาของการตัดจำหน่ายสินทรัพย์ ตัวเลือกอีกตัวเลือกหนึ่งช่วยให้คุณสามารถหักส่วนลดเงินสดออกจากยอดเงินการซื้อได้ เมื่อคุณได้รับสินทรัพย์ถาวรโดยใช้ใบแจ้งหนี้ของผู้จัดจำหน่าย

ในแท็บด่วน **ใบสั่งซื้อ** คุณสามารถตั้งค่าคอนฟิกวิธีการสร้างสินทรัพย์ให้เป็นส่วนหนึ่งของกระบวนการซื้อ ตัวเลือกแรกเรียกว่า **อนุญาตการซื้อสินทรัพย์จากการซื้อ** ถ้าคุณตั้งค่าตัวเลือกนี้เป็น **ใช่** การซื้อสินทรัพย์จะเกิดขึ้นเมื่อมีการลงรายการบัญชีใบแจ้งหนี้ ถ้าคุณตั้งค่าตัวเลือกนี้เป็น **ไม่ใช่** คุณยังคงสามารถใส่สินทรัพย์ถาวรในใบสั่งซื้อ (PO) และใบแจ้งหนี้ แต่จะไม่สามารถลงรายการบัญชีการซื้อสินทรัพย์ได้ ต้องทำการลงรายการบัญชีเป็นขั้นตอนที่แยกต่างหาก จากสมุดรายวันสินทรัพย์ถาวร ตัวเลือก **สร้างสินทรัพย์ในระหว่างการลงรายการบัญชีใบแจ้งหนี้หรือใบรับสินค้าของผลิตภัณฑ์** ช่วยให้คุณสามารถสร้างสินทรัพย์ใหม่ "ได้อย่างรวดเร็ว" ในระหว่างการลงรายการบัญชี ดังนั้น สินทรัพย์ไม่ต้องถูกตั้งค่าเป็นสินทรัพย์ถาวร ก่อนธุรกรรม ตัวเลือกสุดท้าย **ตรวจสอบการสร้างสินทรัพย์ถาวรในระหว่างการป้อนข้อมูลรายการ** ใช้ได้เฉพาะกับใบขอซื้อเท่านั้น

คุณสามารถตั้งค่าคอนฟิกรหัสเหตุผลให้เป็นรายการที่ต้องระบุสำหรับการเปลี่ยนแปลงไปยังสินทรัพย์ถาวร หรือสำหรับธุรกรรมสินทรัพย์ถาวรที่เฉพาะเจาะจง

สุดท้าย บนแท็บ **ลำดับหมายเลข** คุณจะต้องกำหนดลำดับหมายเลขสำหรับสินทรัพย์ถาวร สามารถแทนที่ลำดับหมายเลขของ **สินทรัพย์ถาวร** ได้โดยลำดับหมายเลขของ **กลุ่มสินทรัพย์ถาวร** ถ้ามีการระบุ

สำหรับข้อมูลเพิ่มเติม โปรดดู [สร้างสินทรัพย์ถาวร](tasks/create-fixed-asset.md)
