---
title: ตัวเลือกธุรกรรมสินทรัพย์ถาวร
description: หัวข้อนี้อธิบายวิธีที่แตกต่างกันที่พร้อมใช้งานสำหรับการสร้างธุรกรรมสินทรัพย์ถาวร
author: moaamer
ms.date: 08/10/2021
ms.topic: article
ms.prod: ''
ms.technology: ''
ms.search.form: AssetTable, PurchCreateOrder
audience: Application User
ms.reviewer: roschlom
ms.custom: 23061
ms.assetid: 338c495b-a4d8-461e-b85b-a83faf673730
ms.search.region: Global
ms.author: moaamer
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 129f88037691096c22478e4f186667a502e394ec
ms.sourcegitcommit: 1707cf45217db6801df260ff60f4648bd9a4bb68
ms.translationtype: HT
ms.contentlocale: th-TH
ms.lasthandoff: 10/23/2021
ms.locfileid: "7674485"
---
# <a name="fixed-asset-transaction-options"></a>ตัวเลือกธุรกรรมสินทรัพย์ถาวร

[!include [banner](../includes/banner.md)]
[!include [preview banner](../includes/preview-banner.md)]

หัวข้อนี้อธิบายวิธีที่แตกต่างกันที่พร้อมใช้งานสำหรับการสร้างธุรกรรมสินทรัพย์ถาวร

คุณสามารถตั้งค่าสินทรัพย์ถาวรเพื่อรวมกับบัญชีเจ้าหนี้ ลูกหนี้ จัดซื้อ และการจัดหา และบัญชีแยกประเภททั่วไป  นอกจากนี้ คุณยังสามารถโอนย้ายสินค้าในการบริหารสินค้าคงคลังเป็นสินทรัพย์ถาวรถ้าคุณต้องการใช้สินค้าเป็นการภายใน

## <a name="accounts-payable"></a>บัญชีเจ้าหนี้
คุณสามารถป้อนธุรกรรมสินทรัพย์ถาวรในหน้าใบสำคัญสมุดรายวันได้ สามารถเปิดหน้านี้ได้จากหน้าสมุดรายวันใบแจ้งหนี้ คุณยังสามารถเปิดหน้าใบสำคัญสมุดรายวันจากหน้าสมุดรายวันการอนุมัติใบแจ้งหนี้ ในฟิลด์ชนิดบัญชี เลือกสินทรัพย์ถาวร จากนั้น ในฟิลด์หมายเลขบัญชีตรงข้าม เลือกหมายเลขสินทรัพย์ถาวร บนแท็บสินทรัพย์ถาวร ป้อนค่าฟิลด์ในชนิดของธุรกรรมและฟิลด์สมุดบัญชี

## <a name="accounts-receivable"></a>บัญชีลูกหนี้
คุณสามารถป้อนธุรกรรมสินทรัพย์ถาวรในหน้าใบแจ้งหนี้ข้อความอิสระ  ในหน้าใบแจ้งหนี้ข้อความอิสระ ในตารางบรรทัดใบแจ้งหนี้ เลือกสินค้าในรายการ คลิกแท็บด่วนรายละเอียดรายการ ป้อนหมายเลขสินทรัพย์ถาวรและสมุดบัญชีสำหรับธุรกรรมการตัดจำหน่าย สำหรับใบแจ้งหนี้ข้อความอิสระ ชนิดธุรกรรมสินทรัพย์ถาวรจะเป็นการตัดจำหน่ายเสมอ - การขาย

## <a name="procurement-and-sourcing"></a>การจัดซื้อและการจัดหา
คุณสามารถป้อนธุรกรรมสินทรัพย์ถาวรในหน้าใบสั่งซื้อได้ ป้อนข้อมูลที่จำเป็นเพื่อสร้างใบสั่งซื้อ แล้วคลิกตกลง ในหน้าใบสั่งซื้อ คลิกแท็บด่วนรายละเอียดรายการ จากนั้น บนแท็บสินทรัพย์ถาวร ป้อนข้อมูลเกี่ยวกับสินทรัพย์ถาวร 

เมื่อต้องการลงรายบัญชีธุรกรรมการซื้อสินทรัพย์สำหรับสินทรัพย์ถาวรที่มีอยู่ ระบุหมายเลขสินทรัพย์ถาวร สมุดบัญชี และชนิดของธุรกรรม ไม่สามารถลงรายการสินทรัพย์ถาวรถ้าข้อมูลใดข้อมูลหนึ่งขาดหายไป เมื่อต้องการลงรายบัญชีธุรกรรมการซื้อสินทรัพย์สำหรับสินทรัพย์ถาวรใหม่ เลือกตัวเลือกสินทรัพย์ถาวรใหม่? และจากนั้น เลือกกลุ่มสินทรัพย์ถาวรเพื่อกำหนดสินทรัพย์ใหม่ อย่างไรก็ตาม ฟิลด์สินทรัพย์ถาวรจะพร้อมใช้งานสำหรับรายการนั้น ถ้าสินค้าอยู่ในกลุ่มแบบจำลองสินค้าคงคลังที่ใช้แบบจำลองสินค้าคงคลังต้นทุนมาตรฐาน นอกจากนี้ ตัวเลือกที่กำหนดไว้ในหน้าพารามิเตอร์สินทรัพย์ถาวรกำหนดว่า คุณสามารถลงรายบัญชีธุรกรรมการซื้อสินทรัพย์จากโมดูลการจัดซื้อได้หรือไม่ 

เมื่อใบสั่งซื้อหรือสมุดรายวันสินค้าคงคลังที่เก็บเป็นสินทรัพย์ถาวรถูกใช้เพื่อซื้อสินทรัพย์ถาวร มูลค่าสินค้าคงคลังจะได้รับผลกระทบ

## <a name="general-ledger"></a>บัญชีแยกประเภททั่วไป
คุณสามารถลงรายการบัญชีประเภทของธุรกรรมสินทรัพย์ถาวรใดๆ ในหน้าสมุดรายวันทั่วไป คุณยังสามารถใช้สมุดรายวันในสินทรัพย์ถาวรเพื่อลงรายบัญชีธุรกรรมสินทรัพย์ถาวร

### <a name="options-for-entering-fixed-asset-transaction-types"></a>ตัวเลือกสำหรับการป้อนชนิดของธุรกรรมสินทรัพย์ถาวร


| ชนิดธุรกรรม                    | โมดูล                   | ตัวเลือก                                   |
|-------------------------------------|--------------------------|-------------------------------------------|
| การซื้อสินทรัพย์ การปรับปรุงการซื้อสินทรัพย์ | สินทรัพย์ถาวร             | สินทรัพย์ถาวร จากสินค้าคงคลังไปเป็นสินทรัพย์ถาวร   |
|                                     | บัญชีแยกประเภททั่วไป           | สมุดรายวันทั่วไป                           |
|                                     | บัญชีเจ้าหนี้         | สมุดรายวันใบแจ้งหนี้ สมุดรายวันการอนุมัติใบแจ้งหนี้ |
|                                     | การจัดซื้อและการจัดหา | ใบสั่งซื้อ                            |
| ค่าเสื่อมราคา                        | สินทรัพย์ถาวร             | สินทรัพย์ถาวร                              |
|                                     | บัญชีแยกประเภททั่วไป           | สมุดรายวันทั่วไป                           |
| การตัดจำหน่าย                            | สินทรัพย์ถาวร             | สินทรัพย์ถาวร                              |
|                                     | บัญชีแยกประเภททั่วไป           | สมุดรายวันทั่วไป                           |
|                                     | บัญชีลูกหนี้      | ใบแจ้งหนี้ข้อความอิสระ                         |

ค่าที่เหลือไม่ไดัรับการปรับปรุงสำหรับระยะเวลาการคิดค่าเสื่อมราคาของสินทรัพย์ถาวร เมื่อบรรทัดสมุดรายวันของชนิดธุรกรรมการคิดค่าเสื่อมราคาถูกสร้างหรือนำเข้าด้วยตนเองผ่านเอนทิตีข้อมูล ค่าที่เหลือถูกปรับปรุงเมื่อกระบวนการการประชุมข้อเสนอการคิดค่าเสื่อมราคาถูกใช้เพื่อสร้างบรรทัดสมุดรายวัน

สำหรับข้อมูลเพิ่มเติม ดู [การรวมสินทรัพย์ถาวร](fixed-asset-integration.md)

ระบบป้องกันการลงรายการบัญชีค่าเสื่อมราคาที่รอบระยะเวลาเดียวกันสองครั้ง ตัวอย่างเช่น ถ้าผู้ใช้สองรายสร้างข้อเสนอค่าเสื่อมราคาแยกกันระหว่างเดือนมกราคม จะมีการลงรายการบัญชีค่าเสื่อมราคาจากผู้ใช้รายแรกในสมุดรายวันแรก เมื่อผู้ใช้ที่สองลงรายการบัญชีค่าเสื่อมราคาในสมุดรายวันที่สอง ระบบจะตรวจสอบวันที่รันล่าสุดของค่าเสื่อมราคา และจะไม่ลงรายการบัญชีค่าเสื่อมราคาในรอบระยะเวลาเดียวกันในครั้งที่สอง

### <a name="transactions-that-require-a-different-voucher-number"></a>ธุรกรรมที่ต้องใช้หมายเลขใบสำคัญ ที่แตกต่างกัน

ธุรกรรมสินทรัพย์ถาวรต่อไปนี้จะใช้หมายเลขใบสำคัญ ที่แตกต่างกัน:

- มีการดำเนินการซื้อเพิ่มเติมในสินทรัพย์ และมีคำนวณค่าเสื่อมราคาที่ 'ตรงกับปัจจุบัน'
- มีการแบ่งสินทรัพย์
- มีการเปิดพารามิเตอร์เพื่อคำนวณค่าเสื่อมราคาในการขายทิ้ง และจากนั้น จะมีการตัดจำหน่ายสินทรัพย์
- วันที่เริ่มใช้งานของสินทรัพย์เป็นวันก่อนหน้าวันที่ซื้อสินทรัพย์ ดังนั้น การปรับปรุงค่าเสื่อมราคาจะถูกลงรายการบัญชี

> [!NOTE]
> เมื่อคุณป้อนธุรกรรม ให้ตรวจสอบให้แน่ใจว่าธุรกรรมทั้งหมดใช้กับสินทรัพย์ถาวรเดียวกัน ใบสำคัญจะไม่มีการลงรายการบัญชี ถ้ามีสินทรัพย์ถาวรมากกว่าหนึ่งรายการถึงแม้ว่าจะมีการตั้งค่าฟิลด์ **ใบสำคัญใหม่** เป็น **หมายเลขใบสำคัญเดียวเท่านั้น** ในหน้า **ชื่อสมุดรายวัน** ในบัญชีแยกประเภททั่วไปเท่านั้น ถ้าคุณมีสินทรัพย์ถาวรมากกว่าหนึ่งรายการในใบสำคัญ ข้อความที่คุณจะได้รับ "สามารถมีสินทรัพย์ถาวรได้เพียงหนึ่งรายการต่อใบสำคัญหนึ่งฉบับ" และคุณจะไม่สามารถลงรายการบัญชีใบสำคัญได้

[!INCLUDE[footer-include](../../includes/footer-banner.md)]
