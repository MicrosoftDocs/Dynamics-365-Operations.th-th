---
title: การรวมสินทรัพย์ถาวร
description: สามารถรวมสินทรัพย์ถาวรกับบัญชีแยกประเภททั่วไป การจัดการสินค้าคงคลัง บัญชีลูกหนี้ และบัญชีเจ้าหนี้ได้  คุณยังสามารถตั้งค่าสินทรัพย์ถาวร เพื่อให้รวมกับใบสั่งซื้อได้ด้วย
author: ShylaThompson
manager: AnnBe
ms.date: 03/05/2019
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: AssetTable
audience: Application User
ms.reviewer: roschlom
ms.custom: 3501
ms.assetid: f0639053-d99c-432a-8ead-5c26e0d4eaec
ms.search.region: Global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 145fb91ad167c3201a5516e7115a9a401bb204c6
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4994951"
---
# <a name="fixed-assets-integration"></a>การรวมสินทรัพย์ถาวร

[!include [banner](../includes/banner.md)]

สามารถรวมสินทรัพย์ถาวรกับบัญชีแยกประเภททั่วไป การจัดการสินค้าคงคลัง บัญชีลูกหนี้ และบัญชีเจ้าหนี้ได้  คุณยังสามารถตั้งค่าสินทรัพย์ถาวร เพื่อให้รวมกับใบสั่งซื้อได้ด้วย

<a name="general-ledger"></a>บัญชีแยกประเภททั่วไป
--------------

ในบัญชีแยกประเภททั่วไป โดยปกติจะมีการสรุปมูลค่าของสินทรัพย์ถาวรทั้งหมดในหลายบัญชีหลักที่จำเป็นสำหรับการรายงานทางการเงิน อย่างไรก็ตาม ในหน้า **สินทรัพย์ถาวร** คุณสามารถสร้างเรกคอร์ดสินทรัพย์ถาวรได้หลายรายการ เรกคอร์ดเหล่านี้สามารถรวมข้อมูล เช่น ราคาการซื้อสินทรัพย์ ค่าเสื่อมราคา และประเมินค่า แต่ละครั้งที่คุณลงรายบัญชีธุรกรรมสำหรับสินทรัพย์ถาวร บัญชีหลักที่เหมาะสมจะถูกอัพเดต บัญชีหลักสำหรับสินทรัพย์ถาวรแสดงมูลค่าอัพเดตของสินทรัพย์ถาวรเสมอ

ในหน้า **โพรไฟล์การลงรายการบัญชีสินทรัพย์ถาวร** คุณต้องกำหนดบัญชีหลักที่มีการลงรายการบัญชีธุรกรรมแบบจำลองมูลค่าสินทรัพย์ถาวร คุณยังระบุชนิดของธุรกรรมสินทรัพย์ถาวรซึ่งมีการลงรายการบัญชีไปที่แต่ละบัญชีหลัก คุณสามารถสร้างชุดข้อมูลที่หลากหลายของบัญชีหลักต่างๆสำหรับสินทรัพย์ถาวร ขึ้นอยู่กับระดับของรายละเอียดที่คุณต้องการสำหรับสินทรัพย์ถาวรในบัญชีแยกประเภททั่วไป บัญชีหลักสามารถขึ้นอยู่กับชนิดของธุรกรรม สมุดบัญชี และบัญชีหลักอื่นๆ

## <a name="inventory-management"></a>การบริหารสินค้าคงคลัง
ในสมุดรายวันสินค้าคงคลังสำหรับสินทรัพย์ถาวร คุณสามารถป้อนการซื้อสินทรัพย์ถาวรที่นิติบุคคลได้ผลิตหรือสร้างขึ้นสำหรับนิติบุคคลเอง จากนั้นคุณสามารถโอนย้ายสินค้าคงคลังเป็นสินทรัพย์ถาวรเป็นการซื้อหรือเป็นส่วนหนึ่งของการซื้อ 

คุณยังสามารถซื้อสินทรัพย์ได้โดยใช้ใบสั่งซื้อ เมื่อใบสั่งซื้อมีสินค้าในสินค้าคงคลังที่ถูกออกแบบให้เป็นสินทรัพย์ถาวร การตั้งค่าของตัวเลือก **อนุญาตให้ซื้อสินทรัพย์จากการซื้อได้** ในหน้า **พารามิเตอร์สินทรัพย์ถาวร** กำหนดว่าจะมีการลงรายการการซื้อสินทรัพย์สำหรับสินทรัพย์ถาวรนั้นหรือไม่เมื่อมีการลงรายการใบแจ้งหนี้ รายการซื้อหนึ่งรายการจะสร้างสินทรัพย์ถาวรหนึ่งรายการ โดยไม่คำนึงถึงปริมาณ  ผลกระทบซึ่งการซื้อสินทรัพย์ถาวรมีต่อสินค้าคงคลังจะขึ้นอยู่กับการตั้งค่าของนิติบุคคล 

เมื่อสินค้าในสินค้าคงคลังกลายเป็นการซื้อสินทรัพย์ถาวรผ่านสมุดรายวันสินค้าคงคลัง ใบสั่งซื้อ หรือข้อเสนอการซื้อสินทรัพย์ ธุรกรรมการซื้อสมุดบัญชีของสินทรัพย์ถาวรจะถูกสร้างขึ้น ถ้าการซื้อสินทรัพย์สมุดบัญชีรวมสมุดบัญชีที่ได้รับอยู่ด้วย ธุรกรรมการซื้อสินทรัพย์สมุดบัญชีค่าเสื่อมราคาจะถูกสร้างขึ้น 

กฎการลงรายการบัญชีที่มีการตั้งค่าในหน้า **การลงรายการบัญชี** ในการบริหารสินค้าคงคลังควบคุมการลดลงของสินค้าคงคลังเมื่อมีการลงรายการบัญชีการซื้อสินทรัพย์ อย่างไรก็ตาม คุณไม่ลดสินค้าคงคลังเมื่อคุณลงรายการบัญชีใบแจ้งหนี้ที่เกี่ยวข้องกับสินทรัพย์ถาวรเสมอไป ในบางกรณี อาจซื้อสินทรัพย์ถาวรสำหรับการใช้ภายใน ตัวอย่างได้แก่แล็ปท็อปที่ซื้อสำหรับแผนกขาย เมื่อคุณทำงานกับใบสั่งซื้อ คุณสามารถใช้สินค้าที่มีการตั้งค่าสำหรับทั้งการขายต่อและการใช้ภายใน 

หากคุณใช้บัญชีรับสินค้าและบัญชีออกสินค้าเฉพาะสำหรับสินทรัพย์ถาวรในกลุ่มสินค้า คุณสามารถใช้สินค้าตัวเดียวกันในสินค้าคงคลังสำหรับทั้งการจัดซื้อภายในและสำหรับสต็อกที่จะนำไปขายต่อได้ 

สินทรัพย์ถาวรที่มีไว้สำหรับใช้ภายในจะถูกตั้งค่าเพื่อให้มีชนิดบัญชี **การรับสินทรัพย์ถาวร** ชนิดบัญชีนี้ถูกใช้เพื่อติดตามการรับสินทรัพย์ถาวร เมื่อคุณลงรายการบัญชีใบแจ้งหนี้ของผู้จัดจำหน่าย ใช้บัญชีการรับสินทรัพย์ถาวร ถ้าเงื่อนไขข้อใดข้อหนึ่งต่อไปนี้เป็นจริง:

-   รายการใบแจ้งหนี้ประกอบด้วยสินทรัพย์ถาวรที่มีอยู่สำหรับวัตถุประสงค์ภายใน
-   กล่องกาเครื่องหมาย **สินทรัพย์ถาวร?** ถูกเลือกสำหรับรายการใบรับสินค้าที่มีการลงรายการบัญชี
-   กล่องกาเครื่องหมาย **สร้างสินทรัพย์ถาวรใหม่** จะถูกเลือกสำหรับรายการใบแจ้งหนี้ของผู้จัดจำหน่าย

โดยทั่วไปบัญชีนี้เป็นบัญชีค่าใช้จ่าย คุณสามารถตั้งค่าชนิดบัญชี **การรับสินทรัพย์ถาวร** สำหรับกลุ่มสินค้าหรือสินค้าแต่ละรายการ โดยการใช้แท็บ **ใบสั่งซื้อ** ในหน้า **กลุ่มสินค้า** หรือ **การลงรายการบัญชี** ได้

ในทำนองเดียวกัน สินทรัพย์ถาวรที่มีไว้สำหรับการใช้ภายในจะสามารถถูกตั้งค่าเพื่อให้มีชนิดบัญชี **การตัดจ่ายสินทรัพย์ถาวร** ชนิดบัญชีนี้ถูกใช้เพื่อติดตามการตัดจ่ายสินทรัพย์ถาวรให้กับผู้รับ เมื่อมีการซื้อสินทรัพย์โดยใช้ใบสั่งซื้อ บัญชีการตัดจ่ายสินทรัพย์ถาวรตรงข้ามกับบัญชีเดบิตสินทรัพย์ถาวร สามารถลงรายการบัญชีการซื้อสินทรัพย์เมื่อคุณลงรายการบัญชีใบแจ้งหนี้ของผู้จัดจำหน่าย หรือเมื่อคุณลงรายการบัญชีการซื้อสินทรัพย์ในสมุดรายวันสินทรัพย์ถาวร โดยอาจใช้ข้อเสนอการซื้อสินทรัพย์ คุณสามารถตั้งค่าชนิดบัญชี **การตัดจ่ายสินทรัพย์ถาวร** สำหรับกลุ่มสินค้าหรือสินค้าแต่ละรายการ โดยการใช้แท็บ **สินค้าคงคลัง** ในหน้า **กลุ่มสินค้า** หรือ **การลงรายการบัญชีสินค้า** ได้ 

ท้ายที่สุด บัญชีหลักที่ถูกใช้สำหรับการลงรายการบัญชีจะถูกกำหนดโดยตัวเลือกสำหรับการรวมบัญชีแยกประเภทที่ถูกระบุไว้สำหรับกลุ่มแบบจำลองสินค้า นอกจากนี้ บัญชีหลักที่ถูกใช้จะเปลี่ยนแปลง ขึ้นอยู่กับว่าสินทรัพย์ถูกกำหนดให้กับรายการใบสั่งซื้อหรือไม่ บัญชีได้รับมาจากโพรไฟล์การลงรายการบัญชีสำหรับแต่ละกลุ่มสินค้า 
**หมายเหตุ:** หากมีการสำรองสินค้าคงคลังไว้เมื่อมีการลงรายการบัญชีใบรับสินค้า คุณจะไม่สามารถกำหนดสินทรัพย์ถาวรหรือสร้างสินทรัพย์ถาวรจากบรรทัดนั้นได้ 

บัญชีที่ใช้ในการลงรายการบัญชีธุรกรรมสินทรัพย์ถาวรจะขึ้นอยู่กับปัจจัยสองรายการ: สินทรัพย์ถูกซื้อมาหรือถูกสร้างขึ้นโดยนิติบุคคล และชนิดธุรกรรมของสินทรัพย์นั้นด้วย 

ชนิดธุรกรรมเชื่อมโยงธุรกรรมสินค้าคงคลังกับโพรไฟล์การลงรายการบัญชีในสินทรัพย์ถาวร เนื่องจากโพรไฟล์การลงรายการบัญชีในสินทรัพย์ถาวรกำหนดว่าบัญชีใดที่จะมีการอัพเดต การเลือกชนิดของธุรกรรมสำหรับสินทรัพย์ถาวรโดยทางอ้อมยังเป็นการเลือกบัญชีหลักที่มีการลงรายการบัญชีธุรกรรม สำหรับสินทรัพย์ถาวรทั้งถูกสร้างขึ้นและที่ถูกซื้อมา ชนิดธุรกรรมมักจะเป็น **การซื้อสินทรัพย์** หรือ **การปรับปรุงการซื้อสินทรัพย์**

## <a name="accounts-receivable"></a>บัญชีลูกหนี้
การรวมสินทรัพย์ถาวรกับบัญชีลูกหนี้ใช้โพรไฟล์การลงรายการบัญชีที่ถูกตั้งค่าในสินทรัพย์ถาวร โพรไฟล์การลงรายการบัญชีเหล่านี้จะถูกเรียกใช้ เมื่อสมุดบัญชีสินทรัพย์ถาวรและชนิดธุรกรรมสินทรัพย์ถาวรถูกเลือก สำหรับใบแจ้งหนี้ของลูกค้าก่อนที่จะมีการลงรายการบัญชีใบแจ้งหนี้ของลูกค้า เนื่องจากสินทรัพย์ถาวรไม่ได้เป็นส่วนหนึ่งของการบริหารสินค้าคงคลัง คุณต้องใช้หน้า **ใบแจ้งหนี้ข้อความอิสระ** เมื่อคุณขายสินทรัพย์ถาวร 

ถ้าสมุดบัญชีรวมสมุดบัญชีที่ได้รับ ธุรกรรมสมุดบัญชีจะถูกสร้างขึ้นเมื่อคุณลงรายการบัญชีใบแจ้งหนี้ของลูกค้า

## <a name="accounts-payable"></a>บัญชีเจ้าหนี้
โดยปกติจะมีการซื้อสินทรัพย์ถาวรจากผู้จัดจำหน่ายภายนอก คุณสามารถใช้หน้า **พารามิเตอร์สินทรัพย์ถาวร** เพื่อระบุว่า การซื้อสินทรัพย์จะถูกลงรายการบัญชีเสมอเมื่อคุณลงรายการบัญชีใบแจ้งหนี้ของผู้จัดจำหน่ายหรือไม่ หรือการซื้อสินทรัพย์สามารถถูกลงรายการบัญชีจากสินทรัพย์ถาวรเท่านั้นหรือไม่ ถ้าคุณอนุญาตให้การซื้อสินทรัพย์ถูกลงรายการบัญชีจากบัญชีเจ้าหนี้ บัญชีสินทรัพย์ถาวรจะมีการอัพเดตทุกครั้งเมื่อใดก็ตามที่ใบแจ้งหนี้ของผู้จัดจำหน่ายสำหรับการซื้อสินทรัพย์ถาวรถูกลงรายการบัญชี 

ถ้าระบบมีตั้งค่าการลงรายการบัญชีการซื้อสินทรัพย์เมื่อมีการลงรายการบัญชีใบแจ้งหนี้ ธุรกรรมจะถูกลงรายการบัญชีตามโพรไฟล์การลงรายการบัญชีที่ถูกตั้งค่าในสินทรัพย์ถาวรสำหรับชนิดธุรกรรมสินทรัพย์ถาวรต่างๆ การลงรายการบัญชีถูกควบคุมโดยสมุดบัญชีสินทรัพย์ถาวร และชนิดของธุรกรรมสินทรัพย์ถาวรที่ถูกเลือกในหน้า **ใบสั่งซื้อ** ก่อนที่จะมีการลงรายการบัญชีใบแจ้งหนี้ของผู้จัดจำหน่าย 

ถ้าสมุดบัญชีรวมสมุดบัญชีที่ได้รับ ธุรกรรมสมุดบัญชีจะถูกสร้างขึ้นเมื่อคุณลงรายการบัญชีใบแจ้งหนี้ของผู้จัดจำหน่าย

มีการเรียกใช้การรวมสำหรับแต่ละรายการใบสั่ง บนแท็บ **สินทรัพย์ถาวร** บนแท็บด่วน **รายละเอียดรายการ** ในหน้า **ใบสั่งซื้อ** คุณสามารถส่งใบสั่งซื้อสำหรับสินทรัพย์ถาวรไปยังผู้จัดจำหน่ายได้ อย่างไรก็ตาม สินทรัพย์ถาวรและบัญชีหลักจะถุกอัพเดตเฉพาะเมื่อคุณลงรายการบัญชีใบแจ้งหนี้ของผู้จัดจำหน่ายหลังจากที่ได้รับสินทรัพย์ถาวร เนื่องจากใบสั่งซื้อสามารถประกอบด้วยสินค้าในสินค้าคงคลังเท่านั้น ผลกระทบซึ่งการซื้อสินทรัพย์ถาวรมีต่อสินค้าคงคลังจะขึ้นอยู่กับการตั้งค่าของนิติบุคคล

## <a name="project-management-and-accounting"></a>การจัดการและการบัญชีโครงการ
คุณสามารถเชื่อมโยงโครงการกับสินทรัพย์ที่ได้รับผลกระทบจากโครงการ คุณยังสามารถเชื่อมโยงแต่ละระยะ ภารกิจ หรือโครงการย่อยไปยังสินทรัพย์อื่นได้ สินทรัพย์หนึ่งสามารถถูกเชื่อมโยงกับเรกคอร์ดแต่ละโครงการ คุณสามารถสร้างการเชื่อมโยงเมื่อคุณป้อนหมายเลขสินทรัพย์ถาวรในฟิลด์หมายเลข **สินทรัพย์ถาวร** ในหน้า **โครงการ** ชนิดโครงการต้องเป็นโครงการ **ภายใน** หรือ **โครงการต้นทุน** 

คุณยังสามารถใช้หน้า **โครงการ** เพื่อดูรายละเอียดเกี่ยวกับสินทรัพย์ที่เชื่อมโยงกับโครงการต่างๆ ได้ เพื่อดูเรกคอร์ดสินทรัพย์ถาวร บนแท็บด่วน **การตั้งค่า** ให้คลิกลิงค์สินทรัพย์เพื่อเปิดหน้า **สินทรัพย์ถาวร** จากนั้นให้คลิก **โครงการ** &gt; **โครงการทั้งหมด** เพื่อดูโครงการที่เชื่อมโยงอยู่กับสินทรัพย์ถาวร 

โดยทั่วไปคุณเชื่อมโยงสินทรัพย์ถาวรกับโครงการเมื่อโครงการเกี่ยวข้องกับงาน การบำรุงรักษา หรือการปรับปรุงสำหรับสินทรัพย์นั้น เมื่อโครงการเสร็จสมบูรณ์ การปรับปรุงแบบเพิ่มค่าสำหรับสินทรัพย์จะไม่ถูกสร้างโดยอัตโนมัติ ดังนั้น ถ้าจำเป็นต้องมีการปรับปรุงแบบเพิ่มค่า คุณจะต้องสร้างด้วยตนเอง  

หากต้องการลบการเชื่อมโยงระหว่างโครงการและสินทรัพย์ ให้ล้างฟิลด์ **หมายเลขสินทรัพย์ถาวร** ในหน้า **โครงการ** 

คุณยังสามารถออกแบบสินทรัพย์ถาวรที่คุณกำลังสร้าง หรือกำลังผลิตให้เป็นส่วนหนึ่งของโครงการประเมิน และเมื่อสิ้นสุดโครงการประเมิน คุณสามารถลงรายการธุรกรรมการซื้อสินทรัพย์นั้นได้ 

สำหรับข้อมูลเพิ่มเติม ดู [ซื้อสินทรัพย์ผ่านการจัดซื้อ](acquire-assets-procurement.md)





[!INCLUDE[footer-include](../../includes/footer-banner.md)]