---
title: จัดประเภทสินทรัพย์ถาวรใหม่
description: บทความนี้อธิบายกระบวนการจัดประเภทสินทรัพย์ใหม่ เมื่อต้องการจัดประเภทสินทรัพย์ถาวรใหม่ คุณต้องโอนย้ายสินทรัพย์ถาวรนั้นไปยังกลุ่มสินทรัพย์ถาวร หรือกำหนดหมายเลขสินทรัพย์ถาวรใหม่ให้กับสินทรัพย์ถาวรนั้นในกลุ่มเดียวกัน
author: moaamer
ms.date: 05/14/2019
ms.topic: business-process
ms.prod: ''
ms.technology: ''
audience: Application User
ms.reviewer: kfend
ms.search.region: Global
ms.author: moaamer
ms.search.validFrom: 2016-06-30
ms.dyn365.ops.version: AX 7.0.0
ms.openlocfilehash: 4bd901b1709f0b006cecfbbf6d8c170b56f89d19
ms.sourcegitcommit: 87e727005399c82cbb6509f5ce9fb33d18928d30
ms.translationtype: HT
ms.contentlocale: th-TH
ms.lasthandoff: 08/12/2022
ms.locfileid: "9284377"
---
# <a name="reclassify-fixed-assets"></a>จัดประเภทสินทรัพย์ถาวรใหม่

[!include [banner](../../includes/banner.md)]

เมื่อต้องการจัดประเภทสินทรัพย์ถาวรใหม่ คุณต้องโอนย้ายสินทรัพย์ถาวรนั้นไปยังกลุ่มสินทรัพย์ถาวร หรือกำหนดหมายเลขสินทรัพย์ถาวรใหม่ให้กับสินทรัพย์ถาวรนั้นในกลุ่มเดียวกัน 

เมื่อมีการจัดประเภทสินทรัพย์ถาวรใหม่:

- สมุดบัญชีทั้งหมดสำหรับสินทรัพย์ถาวรที่มีอยู่จะถูกสร้างขึ้นสำหรับสินทรัพย์ถาวรใหม่ ข้อมูลใดๆ ที่มีการตั้งค่าไว้สำหรับสินทรัพย์ถาวรเดิมจะถูกคัดลอกไปยังสินทรัพย์ถาวรใหม่ สถานะของสมุดบัญชีสำหรับสินทรัพย์ถาวรเดิมคือ ปิด 

- สมุดบัญชีใหม่ของสินทรัพย์ถาวรใหม่ ประกอบด้วยวันที่ของการจัดประเภทใหม่ในฟิลด์ **วันที่ซื้อสินทรัพย์** วันที่ในฟิลด์ **วันที่คำนวณค่าเสื่อมราคา** จะถูกคัดลอกจากข้อมูลสินทรัพย์เดิม ถ้าการคิดค่าเสื่อมราคาได้เริ่มขึ้นแล้ว ฟิลด์ **วันที่ที่มีการคิดค่าเสื่อมราคาครั้งล่าสุด** จะแสดงวันที่ของการจัดประเภทใหม่ 

- ธุรกรรมสินทรัพย์ถาวรที่มีอยู่สำหรับสินทรัพย์ถาวรเดิม จะถูกยกเลิกและสร้างขึ้นอีกครั้งสำหรับสินทรัพย์ถาวรใหม่

- เมื่อสินทรัพย์ที่มีธุรกรรมการโอนย้ายมีการจัดประเภทใหม่แล้ว ระบบจะแสดงข้อความใน **ศูนย์การดำเนินการ** เพื่อบ่งชี้ว่าธุรกรรมการโอนย้ายไม่เสร็จสมบูรณ์ในระหว่างกระบวนการจัดประเภทใหม่ จําเป็นต้องกรอกข้อมูลธุรกรรมการโอนย้ายเพื่อย้ายธุรกรรมการจัดประเภทใหม่ที่มีอยู่ไปยังมิติทางการเงินที่เหมาะสม 

   ในระหว่างกระบวนการจัดประเภทใหม่ ระบบจะรันการขั้นตอนต่อไปนี้เพื่อจัดประเภทยอดดุลสินทรัพย์ใหม่จากสินทรัพย์เดิมไปยังสินทรัพย์ใหม่ 
   
   - กระบวนการจัดประเภทใหม่จะคัดลอกข้อมูลจากสมุดบัญชีสินทรัพย์ถาวรเดิมไปที่สมุดบัญชีสินทรัพย์ถาวรใหม่

   - ธุรกรรมการจัดประเภทใหม่จะใช้ข้อมูลจากการซื้อสินทรัพย์ที่ลงรายการบัญชีเดิมที่รวมข้อมูลมิติทางการเงินที่รวมอยู่ในธุรกรรมการซื้อสินทรัพย์  
   
   - ในขณะเดียวกัน กระบวนการจัดประเภทใหม่จะกลับรายการธุรกรรมการซื้อสินทรัพย์และธุรกรรมการโอนย้ายสินทรัพย์เดิม 

แผนภาพและขั้นตอนต่อไปนี้แสดงตัวอย่างกระบวนการจัดประเภทใหม่ 

[![ไดอะแกรมที่แสดงกระบวนการจัดประเภทใหม่](../media/reclassification-process-01.png)](../media/reclassification-process-01.png)

ทำตามขั้นตอนต่อไปนี้เพื่อจัดประเภทสินทรัพย์ถาวรใหม่:

1. ไปที่ **สินทรัพย์ถาวร > งานประจำงวด > การจัดประเภทใหม่**
2. ในฟิลด์ **กลุ่มสินทรัพย์ถาวร** ให้เลือกกลุ่มที่จะจัดประเภทใหม่
3. ในฟิลด์ **หมายเลขสินทรัพย์ถาวร** ให้เลือกสินทรัพย์ถาวรที่จะจัดประเภทใหม่
4. ในฟิลด์ **กลุ่มสินทรัพย์ถาวรใหม่** ให้เลือกกลุ่มที่จะโอนสินทรัพย์ถาวรไป
    * ถ้ากลุ่มสินทรัพย์ถาวรใหม่ถูกแนบกับลำดับหมายเลข ฟิลด์ **หมายเลขสินทรัพย์ถาวรใหม่** จะถูกอัปเดตด้วยหมายเลขจากลำดับหมายเลขของกลุ่มสินทรัพย์ถาวรใหม่ มิฉะนั้น ฟิลด์ **หมายเลขสินทรัพย์ถาวรใหม่** จะถูกอัปเดตด้วยหมายเลขจากลำดับหมายเลขที่ตั้งค่าไว้ในหน้า **พารามิเตอร์สินทรัพย์ถาวร** ถ้าไม่มีการตั้งค่าลำดับหมายเลขไว้ในหน้า **พารามิเตอร์สินทรัพย์ถาวร** ให้ป้อนหมายเลขในฟิลด์ **หมายเลขสินทรัพย์ถาวรใหม่**  
5. ในฟิลด์ **วันที่จัดประเภทใหม่** ให้ป้อนวันที่
6. ในฟิลด์ **ชุดใบสำคัญ** ให้ป้อนหรือเลือกค่า
7. เลือก **ตกลง**


[!INCLUDE[footer-include](../../../includes/footer-banner.md)]
