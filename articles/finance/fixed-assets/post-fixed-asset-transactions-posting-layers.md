---
title: ลงรายการบัญชีธุรกรรมสินทรัพย์ถาวรที่ชั้นของการลงรายการบัญชี
description: บทความนี้ให้ภาพรวมของฟังก์ชันชั้นของการลงรายการบัญชีสำหรับธุรกรรมสินทรัพย์ถาวร
author: moaamer
manager: AnnBe
ms.date: 04/25/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: AssetBookTable, LedgerJournalTransAsset
audience: Application User
ms.reviewer: roschlom
ms.search.scope: Core, Operations
ms.custom: 3001
ms.assetid: 7dabde57-0843-47c3-85ef-f36b6f472e30
ms.search.region: Global
ms.author: moaamer
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: a80e4d1a081b5bd8c58238b0f154f8fbdc660ccb
ms.sourcegitcommit: f80819c67c0a7475315fc68ce1cb568831e2c0e7
ms.translationtype: HT
ms.contentlocale: th-TH
ms.lasthandoff: 11/10/2020
ms.locfileid: "4493683"
---
# <a name="post-fixed-asset-transactions-to-posting-layers"></a>ลงรายการบัญชีธุรกรรมสินทรัพย์ถาวรที่ชั้นของการลงรายการบัญชี

[!include [banner](../includes/banner.md)]

บทความนี้ให้ภาพรวมของฟังก์ชันชั้นของการลงรายการบัญชีสำหรับธุรกรรมสินทรัพย์ถาวร

โดยทั่วไป สินทรัพย์ถาวรจะมีการคิดค่าเสื่อมราคาในลักษณะต่างๆ เพื่อวัตถุประสงค์ที่แตกต่างกัน  การคิดค่าเสื่อมราคาเพื่อวัตถุประสงค์ทางภาษีจะคำนวณโดยใช้กฎระเบียบภาษีปัจจุบันเพื่อให้ได้ค่าเสื่อมราคาสูงสุดที่เป็นไปได้ก่อนการคำนวณภาษี แต่การคิดค่าเสื่อมราคาเพื่อวัตถุประสงค์ในการรายงานจะคำนวณตามกฎหมายและมาตรฐาน การคิดค่าเสื่อมราคาชนิดต่างๆ จะถูกคำนวณและบันทึกแยกกันในชั้นของการลงรายการบัญชี

สมุดบัญชีแต่ละรายการที่แนบกับสินทรัพย์ถาวรจะถูกตั้งค่าไว้สำหรับชั้นของการลงรายการบัญชีเฉพาะที่มีวัตถุประสงค์ของการคิดค่าเสื่อมราคาโดยรวม ชั้นของการลงรายการบัญชีมีสิบชั้น: ชั้นปัจจุบัน การดำเนินงาน ภาษี และชั้นที่กำหนดเองเจ็ดชั้น คุณยังสามารถปิดใช้งานการลงรายการบัญชีในบัญชีแยกประเภททั่วไปสำหรับสมุดบัญชีได้โดยการตั้งค่าฟิลด์ ลงรายการบัญชีไปยังบัญชีแยกประเภททั่วไป เป็น ไม่ใช่ จากนั้นฟิลด์ ชั้นของการลงรายการบัญชี จะถูกกำหนดเป็น ไม่มีโดยอัตโนมัติ โดยทั่วไป สมุดบัญชีที่ไม่ลงรายการบัญชีไปยังบัญชีแยกประเภททั่วไปจะถูกนำมาใช้สำหรับการรายงานภาษี วิธีการนี้ช่วยให้คุณมีความยืดหยุ่นเพิ่มเติมในการลบธุรกรรมในอดีตสำหรับสมุดบัญชีสินทรัพย์ เนื่องจากรายการเหล่านั้นไม่ได้ถูกกำหนดให้กับบัญชีแยกประเภททั่วไป

กำหนดสมุดรายวันสินทรัพย์ถาวรโดยใช้หน้า ชื่อสมุดรายวัน ใน บัญชีแยกประเภททั่วไป > การตั้งค่าสมุดรายวัน > ชื่อสมุดรายวัน สมุดรายวันแต่ละเล่มที่คุณสามารถลงรายการบัญชีค่าเสื่อมราคาจะถูกกำหนดโดยชื่อสมุดรายวันของการคิดค่าเสื่อมราคาสำหรับชั้นของการลงรายการบัญชีเพียงชั้นเดียวเท่านั้น ไม่สามารถเปลี่ยนแปลงชั้นของการลงรายการบัญชีในสมุดรายวันได้ ข้อจำกัดนี้ช่วยรับประกันว่าธุรกรรมสำหรับชั้นของการลงรายการบัญชีแต่ละชั้นถูกเก็บโดยแยกต่างหาก สำหรับแต่ละชั้นของการลงรายการบัญชี จะต้องมีการสร้างชื่อสมุดรายวันอย่างน้อยหนึ่งชื่อ ถ้าคุณใช้สมุดบัญชีที่ไม่ได้ลงรายการบัญชีไปยังบัญชีแยกประเภททั่วไป คุณยังต้องสร้างสมุดรายวันที่ตั้งค่าชั้นการลงรายการบัญชีเป็น ไม่มี

คุณสามารถกำหนดรหัสบัญชีสำหรับธุรกรรมสินทรัพย์ถาวรได้ในหน้า โพรไฟล์การลงบัญชีสินทรัพย์ถาวร สำหรับแต่ละโพรไฟล์การลงบัญชี คุณต้องเลือกชนิดของธุรกรรมและสมุดบัญชีที่เกี่ยวข้อง และจากนั้น กำหนดบัญชีแยกประเภท ตั้งค่าเรกคอร์ดโพรไฟล์การลงรายการบัญชีสำหรับแต่ละสมุดบัญชีที่จะลงรายการบัญชีไปยังบัญชีแยกประเภททั่วไป

คุณสามารถป้อนสินทรัพย์ถาวรในเอกสารซึ่งสนับสนุนชั้นของการลงรายการบัญชี **ปัจจุบัน** เช่น **ใบสั่งซื้อ** **ใบแจ้งหนี้ของผู้จัดจำหน่ายที่ค้างอยู่** **ใบสั่งขาย** หรือ **ใบแจ้งหนี้ข้อความอิสระ** ในขณะที่เลือกรหัสสินทรัพย์ถาวรในเอกสารใดๆที่มีการกรองสมุดบัญชีสินทรัพย์ให้กับสมุดบัญชีที่มีชั้นของการลงรายการบัญชี **ปัจจุบัน** และจะมีการเติมข้อมูลให้โดยอัตโนมัติ ในระหว่างการลงรายการบัญชีเมื่อระบบตรวจสอบว่าชั้นของการลงรายการบัญชีสินทรัพย์ถาวรเป็น **ปัจจุบัน** ถ้าการตรวจสอบความถูกต้องไม่สามารถดำเนินการให้เสร็จสมบูรณ์ กระบวนการลงรายการบัญชีจะถูกหยุด 

> [!NOTE] 
> คุณสามารถใช้สมุดบัญชีที่ได้รับเพื่อลงรายการบัญชีธุรกรรมที่ชั้นของการลงรายการบัญชีต่างๆ พร้อมกันได้ ธุรกรรมของสมุดบัญชีหลักสามารถสร้างในสมุดรายวันหรือเอกสารที่มาที่มีชั้นของการลงรายการบัญชีที่ตรงกันกับชั้นของการลงรายการบัญชีสมุดบัญชีนั้นได้ ในระหว่างการลงรายการบัญชี ธุรกรรมสมุดบัญชีที่ได้รับจะถูกลงรายการบัญชีที่ชั้นของการลงรายการบัญชีเหมาะสม 


สำหรับข้อมูลเพิ่มเติม ดูที่ [สมุดบัญชีที่ได้รับ](derived-books.md) และ [ลงรายการบัญชีด้วยสมุดบัญชีที่ได้รับ](post-derived-value-models.md)



