---
title: การคิดค่าเสื่อมราคาตามอายุการใช้งานแบบเส้นตรง
description: บทความนี้แสดงภาพรวมอายุบริการคงเหลือแบบเส้นตรงของค่าเสื่อมราคา
author: ShylaThompson
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: AssetDepreciationProfile
audience: Application User
ms.reviewer: roschlom
ms.search.scope: Core, Operations
ms.custom: 3341
ms.assetid: ae5ceaeb-aeb7-45cd-b835-23cf9c5cf95a
ms.search.region: Global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 7b7b9b240156263b4dc1bc308a7f4457380a27f3
ms.sourcegitcommit: 8b4b6a9226d4e5f66498ab2a5b4160e26dd112af
ms.translationtype: HT
ms.contentlocale: th-TH
ms.lasthandoff: 08/01/2019
ms.locfileid: "1840132"
---
# <a name="straight-line-service-life-depreciation"></a>การคิดค่าเสื่อมราคาตามอายุการใช้งานแบบเส้นตรง

[!include [banner](../includes/banner.md)]

บทความนี้แสดงภาพรวมอายุบริการคงเหลือแบบเส้นตรงของค่าเสื่อมราคา

เมื่อคุณตั้งค่าโพรไฟล์ค่าเสื่อมราคาสินทรัพย์ถาวร และเลือกค่าเสื่อมราคาบริการแบบเส้นตรงในฟิลด์วิธีการหน้าโพรไฟล์ค่าเสื่อมราคา สินทรัพย์ที่ถูกกำหนดโพรไฟล์ค่าเสื่อมราคานี้จะถูกคิดค่าเสื่อมราคาจากอายุบริการรวมของสินทรัพย์นั้น โดยทั่วไปจะได้ยอดค่าเสื่อมราคาเดียวกันในแต่ละรอบระยะเวลาการคิดค่าเสื่อมราคา 

ความแตกต่างเพียงในยอดค่าเสื่อมราคาที่คำนวณได้ระหว่างวิธีคิดค่าเสื่อมราคาตามอายุการใช้งานคงเหลือแบบเส้นตรงและวิธีคิดค่าเสื่อมราคาตามอายุการใช้งานแบบเส้นตรงคือเมื่อมีการปรับปรุงการลงรายการบัญชีที่สินทรัพย์ 

การตั้งค่าการคิดค่าเสื่อมราคาตามอายุการใช้งานแบบเส้นตรง คุณต้องเลือกตัวเลือกในฟิลด์ปีที่คิดค่าเสื่อมราคาและความถี่ของรอบระยะเวลาในหน้าโพรไฟล์การคิดค่าเสื่อมราคาด้วย

## <a name="select-a-depreciation-year"></a>เลือกปีการคิดค่าเสื่อมราคา
คุณสามารถเลือกปีปฏิทินหรือปีบัญชีในฟิลด์ปีที่คิดค่าเสื่อมราคาในหน้าโพรไฟล์การคิดค่าเสื่อมราคา การเลือกกำหนดตัวเลือกที่พร้อมใช้งานในฟิลด์ความถี่ของรอบระยะเวลา ตัวเลือกเริ่มต้นคือ ปฏิทิน

### <a name="calendar"></a>ปฏิทิน

ถ้าคุณเลือกปฏิทิน ปีของวันที่ 1 มกราคมถึง 31 ธันวาคมจะถูกกำหนด ถึงแม้ว่าคุณได้กำหนดปฏิทินทางบัญชีแตกต่างกัน 

ตัวเลือกปฏิทินอัพเดตฐานค่าเสื่อมราคา ซึ่งโดยปกติคือมูลค่าตามบัญชีสุทธิลบด้วยมูลค่าซาก ในวันที่ 1 มกราคมของทุกปี ในตัวอย่างถัดไปของหัวข้อนี้ ฐานการคิดค่าเสื่อมราคาคือตัวเศษในนิพจน์แรกบนคอลัมน์การคำนวณ 

ถ้าคุณเลือกปฏิทิน ตัวเลือกดังต่อไปนี้จะพร้อมใช้งานในฟิลด์ความถี่ของรอบระยะเวลา ซึ่งกำหนดวันที่และจำนวนเงินของการลงรายการบัญชีการรับรู้ค่าเสื่อมราคาตลอดปีปฏิทิน
-   การลงรายการบัญชีรายปีด้วยยอดเงินในวันที่ 31 ธันวาคม
-   ลงรายการบัญชีรายเดือนด้วยจำนวนเงินรายเดือนเมื่อสิ้นสุดเดือนปฏิทินแต่ละเดือน
-   ลงรายการบัญชีรายไตรมาสด้วยจำนวนเงินรายไตรมาส เมื่อสิ้นสุดไตรมาสของปฏิทินแต่ละไตรมาส (31 มีนาคม 30 มิถุนายน 30 กันยายน และ 31 ธันวาคม)
-   การลงรายการบัญชีครึ่งปีด้วยจำนวนเงินครึ่งปี ณ ครึ่งปีปฏิทิน (30 มิถุนายน และ 31 ธันวาคม)
-   ลงรายการบัญชีรายวันยอดเงินค่าเสื่อมราคาสำหรับวิธีคิดค่าเสื่อมราคาต่อวัน โดยการใช้ธุรกรรมหนึ่งรายการสำหรับแต่ละวัน

ตัวอย่างเช่น ถ้าคุณเลือกรายปี ค่าเสื่อมราคารายปีจะถูกบันทึกบัญชีเพียงครั้งเดียว ในวันที่ 31 ธันวาคมของแต่ละปี ถ้าคุณเลือกรายเดือน ค่าเสื่อมราคารายเดือนจะถูกบันทึกลงในแต่ละเดือน เป็นหนึ่งในสิบสองเดือนของจำนวนค่าเสื่อมราคารายปี

### <a name="fiscal"></a>ทางการเงิน

ถ้าคุณเลือกปีบัญชีในฟิลด์ปีค่าเสื่อมราคา การคิดค่าเสื่อมราคาตามอายุการใช้งานแบบเส้นตรงจะถูกใช้ โดยจะคำนวณตามปีบัญชี ซึ่งกำหนดโดยปฏิทินทางบัญชีที่ระบุสำหรับสมุดบัญชี หรือปฏิทินทางบัญชีที่ถูกเลือกในหน้าบัญชีแยกประเภท ปฏิทินทางบัญชีถูกตั้งค่าในหน้าปฏิทินทางบัญชี

ตัวอย่างเช่น สำหรับปีบัญชีวันที่ 1 กรกฎาคมถึง 30 มิถุนายน การคำนวณค่าเสื่อมราคาเริ่มต้นในวันที่ 1 กรกฎาคม ปีบัญชีอาจจะยาวกว่าหรือสั้นกว่า 12 เดือนได้  ค่าเสื่อมราคาที่จะปรับปรุงโดยอัตโนมัติสำหรับแต่ละรอบระยะเวลาทางบัญชี ความยาวของปีบัญชีถัดไปจะขึ้นอยู่กับรอบระยะเวลาทางบัญชีที่คุณตั้งค่าเมื่อคุณสร้างปีบัญชีใหม่ในแบบฟอร์มปฏิทินทางบัญชี 

ถ้าคุณเลือกปีบัญชี ตัวเลือกต่อไปนี้จะพร้อมใช้งานในฟิลด์ความถี่ของรอบระยะเวลา
-   การลงรายการบัญชีของยอดรวมของค่าเสื่อมราคารายปีที่คำนวณได้สำหรับปีบัญชีเป็นยอดเดียวในวันที่สุดท้ายของปีบัญชี
-   รอบระยะเวลาบัญชีจะคำนวณยอดรวมของค่าเสื่อมราคาสำหรับปีบัญชี ซึ่งจะคงค้างในรอบระยะเวลาที่กำหนดในแบบฟอร์มปฏิทินทางบัญชีสำหรับปฏิทินทางบัญชีนั้น

## <a name="example-straight-line-depreciation-of-an-unchanged-fixed-asset"></a>ตัวอย่าง: การคิดค่าเสื่อมราคาแบบเส้นตรงของสินทรัพย์ถาวรที่ไม่มีการเปลี่ยนแปลง
สมมติว่าสินทรัพย์ถาวรมีลักษณะดังต่อไปนี้

|                     |        |
|---------------------|--------|
| ต้นทุนการซื้อสินทรัพย์    | 11,000 |
| มูลค่าซาก       | 1,000  |
| ฐานการคิดค่าเสื่อมราคา   | 10,000 |
| ปีสำหรับอายุการใช้งาน  | 5      |
| ค่าเสื่อมราคาต่อปี | 2,000  |

คุณจะได้ยอดค่าเสื่อมราคาที่เท่ากันทุกปี (ราคาต้นทุน - มูลค่าซาก) / จำนวนปีอายุการใช้งาน

| รอบระยะเวลา | การคำนวณยอดค่าเสื่อมราคารายปี | มูลค่าตามบัญชีสุทธิ ณ สิ้นปี |
|--------|-------------------------------------------|---------------------------------------|
| ปีที่ 1 | (11,000 - 1,000) / 5 = 2,000              | 9,000                                 |
| ปีที่ 2 | (11,000 - 1,000) / 5 = 2,000              | 7,000                                 |
| ปีที่ 3 | (11,000 - 1,000) / 5 = 2,000              | 5,000                                 |
| ปีที่ 4 | (11,000 - 1,000) / 5 = 2,000              | 3,000                                 |
| ปีที่ 5 | (11,000 - 1,000) / 5 = 2,000              | 1,000                                 |

## <a name="example-straight-line-depreciation-of-a-modified-fixed-asset"></a>ตัวอย่าง: การคิดค่าเสื่อมราคาแบบเส้นตรงของสินทรัพย์ถาวรที่มีการแก้ไข

สมมติว่าคุณเพิ่มการปรับปรุงการซื้อสินทรัพย์ 4,000 ในปีที่ 2 ให้กับสินทรัพย์ถาวรเดียวกัน 

อายุการใช้งานของการปรับปรุงการซื้อสินทรัพย์จะเหมือนกับของสินทรัพย์ถาวรและเริ่มต้นเมื่อซื้อสินทรัพย์นั้น มูลค่าตามบัญชีสุทธิยังคงเหลืออยู่ ณ สิ้นปีที่ 5 สอดคล้องกับมูลค่าตามบัญชีสุทธิของการปรับปรุงการซื้อสินทรัพย์ การคำนวณค่าเสื่อราคาตามรอบระยะเวลาแสดงในตารางต่อไปนี้

| รอบระยะเวลา | การคำนวณยอดค่าเสื่อมราคารายปี | มูลค่าตามบัญชีสุทธิ ณ สิ้นปี |
|--------|-------------------------------------------|---------------------------------------|
| ปีที่ 1 | 10,000 / 5 = 2,000                        | 11,000 - 2,000 = 9,000                |
| ปีที่ 2 | 4,000 (การปรับปรุงการซื้อสินทรัพย์)            | 9,000 + 4,000 =13,000                 |
| ปีที่ 2 | 14,000 / 5 = 2,800                        | 13,000 - 2,800 = 10,200               |
| ปีที่ 3 | 14,000 / 5 = 2,800                        | 10,200 - 2,800 = 7,400                |
| ปีที่ 4 | 14,000 / 5 = 2,800                        | 7,400 - 2,800 = 4,600                 |
| ปีที่ 5 | 14,000 / 5 = 2,800                        | 4,600 - 2,800 = 1,800                 |
| ปีที่ 6 | คงเหลือ 800\*                           | 1,800 - 800 = 1,000                   |

\*เนื่องจากยอดคงเหลือน้อยกว่ายอดค่าเสื่อมราคา จะใช้เฉพาะยอดคงเหลือหักด้วยมูลค่าซากเท่านั้น





