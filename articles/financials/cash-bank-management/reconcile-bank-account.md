---
title: การกระทบยอดบัญชีธนาคาร
description: หัวข้อนี้จะอธิบายถึงวิธีการกระทบยอดบัญชีธนาคาร
author: ShivamPandey-msft
manager: AnnBe
ms.date: 07/01/2019
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: roschlom
ms.search.scope: Operations, Core
ms.search.region: Global
ms.author: shpandey
ms.search.validFrom:
- month/year of release that feature was introduced in
- in format yyyy-mm-dd
ms.dyn365.ops.version: 10.0.5
ms.openlocfilehash: 1e9a9d1c53a4b9e764c1592cca898cd6f3293594
ms.sourcegitcommit: 299e20b59ebefa584ed46a13da3f1a7ff709e43c
ms.translationtype: HT
ms.contentlocale: th-TH
ms.lasthandoff: 08/05/2019
ms.locfileid: "1863643"
---
# <a name="reconcile-a-bank-account"></a>การกระทบยอดบัญชีธนาคาร

[!include[banner](../includes/banner.md)]

เมื่อคุณได้รับใบแจ้งยอดจากธนาคาร คุณควรจะกระทบยอดธุรกรรมธนาคารในนิติบุคคลเป็นระยะๆ กับธุรกรรมในใบแจ้งยอดจากธนาคาร

คุณไม่สามารถกระทบยอดใบแจ้งยอดจากธนาคารกับบัญชีธนาคารได้ หากเช็คหรือการชำระใบนำฝากธนาคารใดๆ ที่แสดงรายการในใบแจ้งยอดมีสถานะเป็น **การยกเลิกที่ค้างอยู่** ในปัจจุบัน เมื่อผู้ทบทวนลงรายการบัญชีหรือปฏิเสธการกลับรายการเช็คหรือการยกเลิกการชำระใบนำฝากธนาคาร สถานะจะไม่เป็น **การยกเลิกที่ค้างอยู่** อีกต่อไป และคุณสามารถกระทบยอดบัญชีธนาคารได้

1.  ไปที่ **การจัดการเงินสดและธนาคาร** \> **บัญชีธนาคาร** \> **บัญชีธนาคาร** เลือกบัญชีธนาคารที่จะกระทบยอดกับใบแจ้งยอดจากธนาคาร และเลือก **กระทบยอด** > **การกระทบยอดบัญชี**

2.  ป้อนข้อมูลในฟิลด์ **วันที่ในใบแจ้งยอดจากธนาคาร** และฟิลด์ **ใบแจ้งยอดจากธนาคาร** ในฟิลด์ **ยอดดุลสิ้นงวด** คุณสามารถป้อนยอดดุลของบัญชีธนาคารตามที่ปรากฏในใบแจ้งยอดจากธนาคาร

3.  เลือก **ธุรกรรม** เพื่อเปิดหน้า **การกระทบยอดบัญชี**

4.  สำหรับธุรกรรมแต่ละรายการที่รวมอยู่ในใบแจ้งยอดจากธนาคาร ให้เลือกกล่องกาเครื่องหมาย **ล้างข้อมูลแล้ว** หากยอดเงินใน Microsoft Dynamics 365 for Finance and Operations สอดคล้องกับยอดเงินในใบแจ้งยอดจากธนาคาร นอกจากนี้ คุณยังสามารถป้อนหรือแก้ไขค่าในฟิลด์ **ชนิดธุรกรรมธนาคาร** ได้ด้วย ค่าฟิลด์นี้เป็นสิ่งสำคัญสำหรับสถิติธุรกรรมธนาคารและสำหรับรายงานบางรายงาน
    

    > [!NOTE]
    > <P>อย่าเลือกกล่องกาเครื่องหมาย <STRONG>ล้างข้อมูลแล้ว</STRONG> สำหรับธุรกรรมที่ไม่ได้อยู่ในใบแจ้งยอดจากธนาคาร ธุรกรรมเหล่านี้จะยังคงปรากฏในหน้านี้ จนกว่าจะได้รับการกระทบยอดกับใบแจ้งยอดจากธนาคารในอนาคต</P>
    > <P>กล่องกาเครื่องหมาย <STRONG>ล้างข้อมูลแล้ว</STRONG> จะไม่พร้อมใช้งาน หากธุรกรรมมีสถานะเป็น <STRONG>การยกเลิกที่ค้างอยู่</STRONG> ธุรกรรมอาจมีสถานะนี้ หาก Finance and Operations ได้รับการตั้งค่าไว้ให้ต้องมีการส่งการกลับรายการหรือการยกเลิกเพื่อทบทวน ก่อนลงรายการบัญชี เมื่อผู้ทบทวนลงรายการบัญชีหรือปฏิเสธการกลับรายการเช็คหรือการยกเลิก สถานะจะไม่เป็น <STRONG>การยกเลิกที่ค้างอยู่</STRONG> อีกต่อไป และคุณสามารถกระทบยอดบัญชีธนาคารกับใบแจ้งยอดจากธนาคารได้</P>

    
    เมื่อต้องการเลือกกล่องกาเครื่องหมาย **ล้างข้อมูลแล้ว** สำหรับช่วงของเช็คที่แสดงอยู่ในใบแจ้งยอดจากธนาคาร ให้เลือก **ทำเครื่องหมายช่วงเช็ค** แล้วจากนั้น ระบุช่วง

5.  ถ้ายอดเงินสำหรับธุรกรรมบัญชีธนาคารไม่สอดคล้องกับยอดเงินสำหรับธุรกรรมในใบแจ้งยอดจากธนาคาร ให้ป้อนยอดเงินของการแก้ไขในฟิลด์ **ยอดเงินที่มีการแก้ไข**
    

    > [!NOTE]
    > <P>หากรอบระยะเวลาทางบัญชีของธุรกรรมที่จะแก้ไขปิดอยู่ จะไม่สามารถใช้ฟิลด์ <STRONG>ยอดเงินที่มีการแก้ไข</STRONG> ได้ แต่ให้สร้างรายการใหม่ที่มีวันที่ธุรกรรมที่อยู่ในรอบระยะเวลาทางบัญชีที่เปิดสำหรับการแก้ไข ในกรณีนี้ คุณต้องเพิ่มมิติทางการเงินที่ถูกใช้ในธุรกรรมเดิม และรวมถึงบัญชีตรงข้ามหลักด้วย</P>



6.  สร้างธุรกรรมสำหรับรายการ เช่น ค่าธรรมเนียม และดอกเบี้ย ที่อยู่ในใบแจ้งยอดจากธนาคาร แต่ไม่ได้ถูกบันทึกใน Finance and Operations ป้อน **ชนิดธุรกรรมธนาคาร** และมิติทางการเงินที่เหมาะสม

7.  เมื่อธุรกรรมในใบแจ้งยอดจากธนาคารถูกทำเครื่องหมายเป็น **ล้างข้อมูลแล้ว** ยอดเงินในฟิลด์ **ยังไม่ได้กระทบยอด** ซึ่งได้รับการคำนวณใหม่อย่างต่อเนื่องเมื่อคุณทำการเปลี่ยนแปลง จะใกล้เคียงกับศูนย์ และเมื่อยอดเงินเป็นศูนย์ ให้เลือก **กระทบยอดบัญชี** เพื่อลงรายการบัญชีการกระทบยอด และธุรกรรมและการแก้ไขที่คุณได้สร้างขึ้น
    
    หลังจากที่มีการลงรายการบัญชีการกระทบยอดแล้ว จะไม่สามารถปรับเปลี่ยนหรือแก้ไขธุรกรรมที่ถูกรวมอยู่ได้ และจะไม่ปรากฏขึ้นสำหรับการกระทบยอดบัญชีในอนาคต

8.  หากต้องการดูธุรกรรมธนาคารที่ยังไม่ได้กระทบยอด ให้ใช้รายงาน **ธุรกรรมธนาคารที่ยังไม่ได้กระทบยอด** หากต้องการดูใบแจ้งยอดจากธนาคารสำหรับบัญชีธนาคาร ใช้รายงาน **ใบแจ้งยอดจากธนาคาร**

# <a name="cancel-bank-statement-reconciliation"></a>ยกเลิกการกระทบยอดใบแจ้งยอดจากธนาคาร 

ฟังก์ชันยกเลิกการกระทบยอดใบแจ้งยอดจากธนาคารช่วยให้คุณสามารถยกเลิกการกระทบยอดใบแจ้งยอดจากธนาคารได้ ถ้าต้องการใช้คุณลักษณะนี้ ให้เปิดใช้งานคุณลักษณะ **ยกเลิกการกระทบยอดใบแจ้งยอดจากธนาคาร** ในพื้นที่ทำงาน **การจัดการคุณลักษณะ** นอกจากนี้ คุณยังจำเป็นต้องเปิดใช้งานพารามิเตอร์ **อนุญาตให้แก้ไขใบแจ้งยอดจากธนาคาร** ในการทำเช่นนี้ ไปที่ **การจัดการเงินสดและธนาคาร > การตั้งค่า > พารามิเตอร์การจัดการเงินสดและธนาคาร > การกระทบยอดบัญชีธนาคาร**
 
การกระทบยอดใบแจ้งยอดจากธนาคารสามารถยกเลิกได้ตามลำดับเวลาที่ถูกป้อนเท่านั้น เมื่อยกเลิกการกระทบยอดใบแจ้งยอดจากธนาคาร จะมีการกลับรายการธุรกรรมและการแก้ไขใหม่ และธุรกรรมอื่นๆ ทั้งหมดจะถูกทำเครื่องหมายเป็นยกเลิกการกระทบยอด
 
ถ้าต้องการยกเลิกการกระทบยอดใบแจ้งยอดจากธนาคาร ให้เลือกใบแจ้งยอดจากธนาคาร และเลือก **ใบแจ้งยอดจากธนาคาร > ยกเลิกการกระทบยอดบัญชีธนาคาร** บนหน้า **ยกเลิกการกระทบยอดบัญชีธนาคาร** ให้ระบุ **รหัสเหตุผล** **ข้อคิดเห็นเกี่ยวกับเหตุผล** และ **วันที่ยกเลิก** เลือก **ตกลง** เพื่อเริ่มการยกเลิก หมายเหตุ วันที่ยกเลิกใบแจ้งยอดจากธนาคารต้องอยู่ในหรือหลังจากวันที่ใบแจ้งยอดจากธนาคาร หลังจากที่ยกเลิกการกระทบยอดใบแจ้งยอดจากธนาคารแล้ว จะมีการปรับปรุงฟิลด์ **วันที่ยกเลิก** สำหรับใบแจ้งยอดจากธนาคารด้วย **วันที่ยกเลิก** ที่มีให้ เลือกปุ่ม **ธุรกรรม** เพื่อดูธุรกรรมที่มีการยกเลิกการกระทบยอด
