---
title: "การปิดบัญชีสิ้นปี"
description: "หัวข้อนี้อธิบายถึงการตั้งค่าที่จำเป็นและขั้นตอนสำหรับการรันกระบวนการปิดเมื่อสิ้นสุดปีของบัญชีแยกประเภททั่วไป"
author: kweekley
manager: AnnBe
ms.date: 08/01/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: LedgerClosingSheet
audience: Application User
ms.reviewer: twheeloc
ms.search.scope: Core, AX 7.0.0, Operations, UnifiedOperations
ms.custom: 14091
ms.assetid: c64eed1d-df17-448e-8bb6-d94d63b14607
ms.search.region: Global
ms.author: kweekley
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 1355dbf0adaa8915c1aa3c9460d1cb07ab4c7fba
ms.contentlocale: th-th
ms.lasthandoff: 09/29/2017

---

# <a name="year-end-close"></a>การปิดบัญชีสิ้นปี

[!include[banner](../includes/banner.md)]


หัวข้อนี้อธิบายถึงการตั้งค่าที่จำเป็นและขั้นตอนสำหรับการรันกระบวนการปิดเมื่อสิ้นสุดปีของบัญชีแยกประเภททั่วไป 

เมื่อสิ้นสุดปีบัญชี คุณต้องดำเนินกระบวนการปิดบัญชีสิ้นปีเพื่อโอนย้ายยอดดุลเปิดไปยังปีถัดไป องค์กรส่วนใหญ่จะรันกระบวนการปิดบัญชีสิ้นปีหลายครั้ง ในครั้งแรกจะเป็นการเรียกดูยอดดุลที่ย้ายไปยังปีบัญชีใหม่ จากนั้นการปิดบัญชีสิ้นปีสามารถรันอีกครั้ง กี่ครั้งก็ได้ตามที่จำเป็น เพื่อย้ายยอดดุลจากการปรับปรุงรายการไปยังปีบัญชีใหม่ 

ในระหว่างกระบวนการปิดบัญชีสิ้นปี มีการสร้างธุรกรรมที่เป็นไปได้สองชนิด ธุรกรรมยอดยกมาจะถูกสร้างและใช้ในการสร้างยอดดุลยกมาในปีบัญชีใหม่เสมอ ธุรกรรมยอดยกมาแสดงยอดดุลในบัญชีแยกประเภทงบดุลในปีบัญชีใหม่ และยอดดุลจากยอดดุลบัญชีแยกประเภทกำไรและขาดทุนในบัญชีแยกประเภทกำไรสะสมในปีบัญชีใหม่ อีกทางหนึ่งคือมีการสร้างธุรกรรมปิดบัญชีเพื่อให้ยอดดุลของบัญชีกำไรและขาดทุนลดลงเป็นศูนย์ในปีบัญชีที่กำลังจะถูกปิด

## <a name="prepare-to-run-the-year-end-close"></a>เตรียมการรันการปิดบัญชีสิ้นปี
ก่อนที่คุณจะรันกระบวนการปิดบัญชีสิ้นปี ให้ตรวจสอบการตั้งค่าต่อไปนี้: 

ในหน้า **บัญชีหลัก**:

-   ตรวจสอบ **ชนิดบัญชีหลัก** ถูกกำหนดอย่างถูกต้องสำหรับแต่ละบัญชีหลัก ชนิดบัญชีหลักจะถูกใช้เพื่อตรวจสอบว่ายอดดุลของบัญชีหลักจะถูกเลื่อนออกไปเป็นยอดดุลยกมาหรือปิดในกำไรสะสมในธุรกรรมยอดยกมา
-   สามารถใช้ฟิลด์ **บัญชียอดยกมา** เพื่อโอนย้ายยอดดุลของบัญชีหลักไปยังบัญชีหลักใหม่ในระหว่างการปิดบัญชีสิ้นปีได้ มีการป้อนบัญชีหลักใหม่ในฟิลด์ **บัญชียอดยกมา** โดยปกติ จะใช้สำหรับบัญชีหลักของงบดุลเมื่อมีการปิดใช้งานบัญชีหลัก และมีการใช้บัญชีหลักใหม่สำหรับปีบัญชีใหม่

ในหน้า **พารามิเตอร์บัญชีแยกประเภททั่วไป** ภายใต้ **การปิดปีบัญชี**:

-   สามารถใช้ตัวเลือก **ลบรายงานธุรกรรมปิดปี** เพื่อระบุว่าควรจะลบธุรกรรมยอดยกมาที่ระบบสร้างขึ้นจากการปิดบัญชีสิ้นปีก่อนหน้านี้เมื่อมีการรันการปิดบัญชีสิ้นปีอีกครั้งหรือไม่ ถ้าตัวเลือกนี้ถูกตั้งค่าเป็น **ใช่** ธุรกรรมยอดยกมาก่อนหน้าจะถูกลบ และระบบจะสร้างธุรกรรมยอดยกมาใหม่ตามยอดดุลปัจจุบัน ถ้าตัวเลือกนี้ถูกตั้งค่าเป็น **ไม่ใช่** ธุรกรรมยอดยกมาก่อนหน้าจะยังคงอยู่ และระบบจะสร้างธุรกรรมยอดยกมาเพิ่มเติมเพื่อเลื่อนยอดดุลออกไปจากการปรับปรุงธุรกรรมที่ลงรายการบัญชีหลังจากการปิดบัญชีสิ้นปีก่อนหน้า
-   สามารถใช้ตัวเลือก **สร้างธุรกรรมปิดบัญชีในระหว่างโอนย้าย** เพื่อสร้างธุรกรรมปิดบัญชีในปีบัญชีที่กำลังจะถูกปิดเพื่อให้ยอดดุลของบัญชีกำไรและขาดทุนลดลงเป็นศูนย์ ถ้าตัวเลือกนี้ถูกตั้งค่าเป็น **ใช่** ระบบจะสร้างธุรกรรมยอดยกมาและธุรกรรมปิดบัญชี ถ้าตัวเลือกนี้ถูกตั้งค่าเป็น **ไม่ใช่** ระบบจะสร้างเฉพาะธุรกรรมยอดยกมาในปีบัญชีถัดไปเพื่อโอนย้ายยอดดุล ยอดดุลบัญชีกำไรและขาดทุนจะยังคงอยู่เมื่อสิ้นสุดปีบัญชี
-   สามารถใช้ตัวเลือก **ตั้งค่าสถานะปีบัญชีเป็นปิดอย่างถาวร** เพื่อตั้งค่าปีบัญชีเป็นสถานะปิดอย่างถาวรได้ ให้ใช้การตั้งค่านี้ด้วยความระมัดระวัง เนื่องจากรอบระยะเวลาทั้งหมดที่มีสถานะปิดอย่างถาวรจะไม่สามารถถูกเปิดใหม่ได้ ซึ่งทำให้ไม่สามารถปรับปรุงจากการลงรายการบัญชีในปีบัญชีได้ ควรตั้งค่าเป็น **ไม่ใช่**
-   สามารถใช้ตัวเลือก **ต้องเติมหมายเลขใบสำคัญ** เพื่อกำหนดว่าต้องใช้หมายเลขใบสำคัญเมื่อรันกระบวนการปิดบัญชีสิ้นปีหรือไม่ แนวทางปฏิบัติที่ดีที่สุดคือการกำหนดหมายเลขใบสำคัญเพื่อธุรกรรมยอดยกมาได้อย่างง่ายดาย

ในหน้า **ปฏิทินทางการเงิน** :

-   ปีบัญชีถัดไปต้องมีอยู่ก่อนที่จะรันการปิดบัญชีสิ้นปี จำเป็นต้องใช้ปีบัญชีถัดไปเพื่อที่จะสร้างยอดดุลต้นงวดในรอบระยะเวลาเปิด

ในหน้า **ปฏิทินบัญชีแยกประเภท**:

-   ไม่จำเป็น: สามารถตั้งค่าแต่ละรอบระยะเวลาบัญชีสำหรับปีบัญชีที่กำลังจะถูกปิดเป็น **ระงับ** เพื่อป้องกันการป้อนธุรกรรมใหม่ได้ เมื่อมีการะบุการปรับปรุงรายการ สามารถสามารถเปิดรอบระยะเวลาที่ระงับอยู่อีกครั้งเพื่อปรับปรุงรายการได้ แม้จะมีการรันกระบวนการปิดบัญชีสิ้นปีแล้ว

## <a name="define-year-end-close-templates"></a>กำหนดเท็มเพลตการปิดบัญชีสิ้นปี
หลังจากที่มีการตั้งค่าคอนฟิกระบบ สามารถรันกระบวนการปิดบัญชีสิ้นปีได้ ในหน้า **การปิดบัญชีสิ้นปี** คุณสามารถกำหนดเท็มเพลตสำหรับกลุ่มของนิติบุคคลที่จะให้กระบวนการปิดบัญชีสิ้นปีรันได้ เท็มเพลตจะถูกนำมาใช้ใหม่เมื่อมีการปิดบัญชีสิ้นปี แต่สามารถปรับเปลี่ยนได้ถ้าองค์กรของคุณมีการเปลี่ยนแปลง 

ขั้นแรก กำหนด **ชื่อกลุ่ม** สำหรับเท็มเพลตและเลือกปฏิทินทางการเงิน ชื่อกลุ่มควรบ่งชี้ถึงกลุ่มของนิติบุคคลที่รวมอยู่  ตัวอย่างเช่น เท็มเพลตอาจตั้งค่าโดยยึดตามภูมิศาสตร์ พร้อมกับกลุ่มที่แยกต่างหากที่สร้างขึ้นสำหรับนิติบุคคลอเมริกาเหนือ นิติบุคคล EMEA และนิติบุคคล APAC 

ถัดไป สามารถเพิ่มนิติบุคคลลงในเท็มเพลต สามารถเพิ่มนิติบุคคลได้โดยการเลือกลำดับชั้นขององค์กรหรือโดยการเลือกนิติบุคคล ถ้ามีการเลือกลำดับชั้นขององค์กร เฉพาะนิติบุคคลภายในลำดับชั้นที่ใช้ปฏิทินทางการเงินที่เลือกจะถูกเพิ่มลงในเท็มเพลต ถ้าคุณใช้นิติบุคคลเพื่อเพิ่มไปยังเท็มเพลต คุณสามารถเพิ่มเฉพาะนิติบุคคลกับปฏิทินการเงินเดียวกัน จำเป็นต้องใช้ปฏิทินทางการเงินเดียวกันเนื่องจากการปิดบัญชีสิ้นปีถูกรันโดยการเลือกปีบัญชี ซึ่งอาจแตกต่างกันในแต่ละปฏิทิน 

หลังจากที่เพิ่มนิติบุคคลแล้ว ให้กำหนดบัญชีหลักกำไรสะสมสำหรับแต่ละนิติบุคคล ฟิลด์ **วันที่ของการปิดบัญชีสิ้นปีที่แล้ว** จะถูกปรับปรุงทุกครั้งที่มีการรันการปิดบัญชีสิ้นปีสำหรับนิติบุคคล 

สามารถใช้แท็บ **มิติทางการเงิน** เพื่อกำหนดมิติทางการเงินที่จะใช้ในธุรกรรมยอดยกมา หมายเหตุว่าการตั้งค่าที่คุณกำลังกำหนดเกี่ยวข้องเฉพาะกับนิติบุคคลที่เลือกในกริด **นิติบุคคล** คุณจะทำซ้ำการตั้งค่านี้สำหรับแต่ละนิติบุคคลในกริด 

สามารถใช้ **ถ่ายโอนมิติธุรกรรมงบดุล** เพื่อกำหนดว่าควรรักษามิติทางการเงินในธุรกรรมที่ลงรายการบัญชีไปยังบัญชีงบดุลในธุรกรรมยอดยกมาหรือไม่ ควรตั้งค่าตัวเลือกนี้เป็น **ใช่** สามารถใช้ **ถ่ายโอนมิติกำไรขาดทุน** เพื่อกำหนดว่ามิติทางการเงินในธุรกรรมที่ลงรายการบัญชีกำไรและขาดทุนใดที่จะถูกโอนย้ายไปยังบัญชีหลักกำไรสะสม อันดับแรก ระบุมิติทางการเงินที่เกี่ยวข้องกับนิติบุคคลที่เลือก ซึ่งจะรวมถึงมิติทางการเงินใด ๆ ที่ลงรายการบัญชีกับในระหว่างปี แม้ว่ามิติทางการเงินนั้นไม่ใช่ส่วนหนึ่งของโครงสร้างทางบัญชีที่ใช้งานอยู่ ถัดไป กำหนดแต่ละมิติเป็น **ปิดรายการเดียว** หรือ **ปิดทั้งหมด**  ค่าเริ่มต้นคือ **ปิดทั้งหมด** ซึ่งจะรักษาค่าของมิติทางการเงินเดิมจากธุรกรรมที่ลงรายการบัญชีแล้ว และใช้สำหรับการสร้างยอดดุลยกมาสำหรับบัญชีกำไรสะสม ระบบจะสร้างยอดดุลต้นงวดกำไรสะสมแยกต่างหากสำหรับแต่ละชุดเฉพาะของค่ามิติทางการเงิน ถ้ามีการเลือก **ปิดรายการเดียว** ธุรกรรมทั้งหมดที่ลงรายการบัญชีกับมิติทางการเงินจะถูกสรุปไปยังยอดดุลต้นงวดกำไรสะสมสำหรับค่ามิติที่ป้อนในฟิลด์หลังจาก **ปิดรายการเดียว** ตัวอย่างเช่น สมมติว่าธุรกรรมทั้งหมดสำหรับปีบัญชีถูกลงรายการบัญชีกับโครงสร้างทางบัญชีของบัญชีหลัก - แผนก มิติทางการเงินของแผนกบนเท็มเพลต **ปิดรายการเดียว** จะถูกเลือก และ 100 คือค่าที่ป้อนไว้ ถ้ารายรับรวมของธุรกรรมทั้งหมดที่ลงรายการบัญชีไปยังแผนก 200, 300 และ 400 เป็น $100,000 ยอดดุลยกมาหนึ่งรายการจะถูกสร้างขึ้นสำหรับกำไรสะสม - 100 ถ้าคุณเลือก **ปิดรายการเดียว** และปล่อยให้ค่ามิติทางการเงินว่าง ธุรกรรมทั้งหมดจะถูกลงรายการบัญชีเป็นกำไรสะสมที่มีค่ามิติเว้นว่างไว้ 

กระบวนการปิดบัญชีสิ้นปีไม่ยึดติดกับโครงสร้างทางบัญชี ทั้งนี้เนื่องจากโครงสร้างทางบัญชีสามารถเปลี่ยนแปลงได้ตลอดทั้งปีบัญชี และไม่ได้สามารถระบุโครงสร้างทางบัญชีที่เกี่ยวข้องได้ตลอดเนื่องจากการเปลี่ยนแปลงเหล่านั้น  เมื่อระบบสร้างธุรกรรมยอดยกมา ยอดดุลจะถูกเลื่อนออกไปพร้อมกับมิติทางการเงินตามที่กำหนดไว้ในเท็มเพลตการปิดบัญชีสิ้นปี รายการยอดดุลต้นงวดอาจไม่รวมถึงมิติทางการเงินอีกต่อไปในชุดโครงสร้างบัญชีปัจจุบันและชุดเซ็กเมนต์ที่ไม่ถูกต้องในโครงสร้างทางบัญชีปัจจุบันอีกต่อไป ถ้าองค์กรของคุณต้องการแยกมิติทางการเงินสำหรับยอดดุลกำไรสะสมออก ให้ตั้งค่ามิติทางการเงินเป็น **ปิดรายการเดียว** และปล่อยให้ค่ามิติว่างไว้

## <a name="run-the-year-end-close-process"></a>รันกระบวนการปิดบัญชีสิ้นปี
หลังจากที่สร้างเท็มเพลตการปิดบัญชีสิ้นปี ระบบจะเริ่มกระบวนการปิดบัญชีสิ้นปีโดยการเลือก **รันปีบัญชี** บนบานหน้าต่างการดำเนินการ เลือกนิติบุคคลทั้งหมดหรือชุดย่อยจากเท็มเพลตอย่างใดอย่างหนึ่งเพื่อดำเนินการปิดบัญชีสิ้นปี เมื่อมีการรันการปิดบัญชีสิ้นปีเป็นครั้งแรกในปีบัญชี คุณอาจมีแนวโน้มที่จะเลือกนิติบุคคลทั้งหมดเพื่อสร้างยอดดุลต้นงวดสำหรับนิติบุคคลทั้งหมด ถ้าคุณกำลังรันการปิดบัญชีสิ้นปีอีกครั้ง คุณอาจเลือกที่จะรันกระบวนการสำหรับเฉพาะนิติบุคคลที่มีการลงรายการบัญชีการปรับปรุงรายการ 

เลือกปีบัญชีที่คุณต้องการรันเทียบกับกระบวนการปิดบัญชีสิ้นปี ถ้ามีรอบระยะเวลาการปิดบัญชีมากกว่าหนึ่งรายการสำหรับรอบระยะเวลาก่อนหน้าของปีบัญชี ฟิลด์ **ชื่อรอบระยะเวลา** จะกลายเป็นพร้อมใช้งานเพื่อให้คุณสามารถเลือกรอบระยะเวลาการปิดบัญชีที่จะลงรายการบัญชีธุรกรรมปิดบัญชี ถ้ามีการกำหนดการตั้งค่าเพื่อสร้างธุรกรรมปิดบัญชี 

ป้อนหมายเลขใบสำคัญซึ่งอาจจำเป็นหรืออาจไม่จำเป็นขึ้นอยู่กับการตั้งค่าทั่วไปในพารามิเตอร์บัญชีแยกประเภท ระบบจะใช้หมายเลขใบสำคัญเดียวกันสำหรับนิติบุคคลทั้งหมดที่เลือกสำหรับกระบวนการปิดบัญชีสิ้นปี หมายเลขใบสำคัญไม่ได้ถูกสร้างขึ้นโดยใช้ลำดับหมายเลข จึงควรป้อนหมายเลขใบสำคัญ ถึงแม้ว่าจะไม่จำเป็น การป้อนหมายเลขใบสำคัญทำให้การค้นหาธุรกรรมยอดยกมาในปีบัญชีใหม่ง่ายขึ้น ถ้าไม่ได้ป้อนหมายเลขใบสำคัญ ใบสำคัญจะว่างเปล่าสำหรับธุรกรรมยอดยกมา 

ถ้าคุณต้องการย้อนกลับการปิดบัญชีสิ้นปีก่อนหน้าสำหรับปีบัญชีที่เลือก ให้ตั้งค่า **ยกเลิกการปิดก่อนหน้านี้** เป็น **ใช่** การปิดบัญชีสิ้นปีจะถูกกลับรายการ แต่กระบวนการสามารถถูกรันใหม่เมื่อใดก็ได้ ถ้าคุณย้อนกลับการปิดบัญชีสิ้นปี **วันที่ของการปิดบัญชีสิ้นปีที่แล้ว** จะไม่พร้อมใช้งาน 

กระบวนการปิดบัญชีสิ้นปีมีค่าเริ่มต้นเป็นการรันในโหมดชุดงาน จึงควรรันกระบวนการในโหมดชุดงาน เพื่ออนุญาตให้ผู้ใช้สามารถกลับไปยังกิจกรรมอื่นได้ หลังจากที่กระบวนการปิดบัญชีสิ้นปีเสร็จสิ้นแล้ว **วันที่ของการปิดบัญชีสิ้นปีที่แล้ว** จะถูกอัพเดตเป็นวันที่รอบเวลา

สำหรับข้อมูลเพิ่มเติม โปรดดู [ปิดบัญชีแยกประเภททั่วไปรอบระยะเวลาเมื่อสิ้นสุด](close-general-ledger-at-period-end.md) และ [ปิดปีบัญชี](tasks/close-fiscal-year.md)




