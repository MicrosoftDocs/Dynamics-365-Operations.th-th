---
title: ลำดับงานของลูกค้า
description: หัวข้อนี้แสดงข้อมูลทั่วไปเกี่ยวกับลำดับงานของลูกค้า คุณจะเปลี่ยนฟิลด์เฉพาะสำหรับลูกค้าแล้วส่งการเปลี่ยนแปลงเหล่านั้นเพื่อขอการอนุมัติโดยใช้ลำดับงานก่อนที่จะมีการเพิ่มไปยังลูกค้า
author: mikefalkner
manager: aolson
ms.date: 08/24/2018
ms.topic: index-page
ms.prod: ''
ms.service: dynamics-ax-applications
ms.technology: ''
ms.search.form: Customer
audience: Application User
ms.reviewer: roschlom
ms.search.scope: Core, Operations
ms.search.region: Global
ms.author: mikefalkner
ms.search.validFrom: 2018-08-30
ms.dyn365.ops.version: 8.0.4
ms.openlocfilehash: 10149351d548ab63b9d765ce34afd5908e43e12f
ms.sourcegitcommit: 8b4b6a9226d4e5f66498ab2a5b4160e26dd112af
ms.translationtype: HT
ms.contentlocale: th-TH
ms.lasthandoff: 08/01/2019
ms.locfileid: "1835081"
---
# <a name="customer-workflow"></a>ลำดับงานของลูกค้า

[!include [banner](../includes/banner.md)]

ลำดับงานของลูกค้าได้รับการเพิ่มลงใน Microsoft Dynamics 365 for Finance and Operations รุ่น 8.0.4 คุณสามารถเปลี่ยนฟิลด์เฉพาะสำหรับลูกค้าแล้วส่งการเปลี่ยนแปลงเหล่านั้นเพื่อขอการอนุมัติโดยใช้ลำดับงานก่อนที่จะมีการเพิ่มไปยังลูกค้า

## <a name="set-up-the-customer-workflow"></a>ตั้งค่าลำดับงานของลูกค้า

คุณต้องเปิดใช้งานลำดับงานของลูกค้าก่อนจึงจะสามารถใช้งานได้

1. ไปที่ **บัญชีลูกหนี้ \> การตั้งค่า \> พารามิเตอร์บัญชีลูกหนี้**
2. บนแท็บ **ทั่วไป** บนแท็บด่วน **การอนุมัติของลูกค้า** ตั้งค่าตัวเลือก **เปิดใช้งานการอนุมัติของลูกค้า** เป็น **ใช่** เพื่อเปิดใช้งานคุณลักษณะ
3. ในฟิลด์ **ลักษณะการทำงานของเอนทิตี้ข้อมูล** ให้เลือกลักษณะการทำงานที่เอนทิตี้ข้อมูลควรใช้เมื่อมีการนำเข้าข้อมูล:

    - **อนุญาตการเปลี่ยนแปลงโดยไม่ต้องมีการอนุมัติ** – เอนทิตี้สามารถอัปเดตเรกคอร์ดลูกค้าได้โดยไม่ต้องดำเนินการผ่านลำดับงาน
    - **ปฏิเสธการเปลี่ยนแปลง** – ไม่สามารถทำการเปลี่ยนแปลงกับเรกคอร์ดลูกค้า การนำเข้าจะล้มเหลวในฟิลด์ที่เปิดใช้งานสำหรับลำดับงาน
    - **สร้างข้อเสนอการเปลี่ยนแปลง** – ฟิลด์ทั้งหมดจะมีการเปลี่ยนแปลงยกเว้นฟิลด์ที่เปิดใช้งานสำหรับลำดับงาน ค่าใหม่สำหรับฟิลด์เหล่านั้นจะมีการเพิ่มไปยังลูกค้าเป็นการเปลี่ยนแปลงที่นำเสนอ และลำดับงานจะเริ่มต้นโดยอัตโนมัติ

4. ในรายการของฟิลด์ลูกค้า ให้เลือกกล่องกาเครื่องหมาย **เปิดใช้งาน** สำหรับทุกฟิลด์ที่ต้องได้รับการอนุมัติก่อนที่จะทำการเปลี่ยนแปลง
5. ไปที่ **บัญชีลูกหนี้ \> การตั้งค่า \> ลำดับงานบัญชีลูกหนี้**
6. เลือก **ใหม่**
7. เลือก **ลำดับงานการเปลี่ยนแปลงที่นำเสนอของลูกค้า** 
8. ตั้งค่าลำดับงานเพื่อให้ตรงกันกับกระบวนการอนุมัติของคุณ องค์ประกอบการอนุมัติลำดับงาน **การอนุมัติลำดับงานสำหรับการเปลี่ยนแปลงที่นำเสนอของลูกค้า** จะใช้การเปลี่ยนแปลงกับลูกค้า

## <a name="change-customer-information-and-submit-the-changes-to-the-workflow"></a>เปลี่ยนแปลงข้อมูลลูกค้าและส่งการเปลี่ยนแปลงไปยังลำดับงาน

เมื่อคุณเปลี่ยนแปลงฟิลด์ที่เปิดใช้งานสำหรับลำดับงาน หน้า **การเปลี่ยนแปลงที่นำเสนอ** จะปรากฏขึ้น หน้านี้จะแสดงค่าเดิมของฟิลด์และค่าใหม่ที่คุณป้อน ฟิลด์ที่คุณเปลี่ยนแปลงจะคืนกลับเป็นค่าเดิม ข้อความแสดงสถานะในหน้าจะแจ้งให้คุณทราบว่ายังไม่มีการส่งการเปลี่ยนแปลงของคุณ

ทุกครั้งที่คุณเปลี่ยนแปลงฟิลด์ที่เปิดใช้งานสำหรับลำดับงาน ระบบจะเพิ่มฟิลด์นั้นลงในรายการของการเปลี่ยนแปลงที่นำเสนอ หากต้องการยกเลิกค่าที่นำเสนอสำหรับฟิลด์ ให้ใช้ปุ่ม **ละทิ้ง** ที่อยู่ถัดจากฟิลด์ในรายการ หากต้องการยกเลิกการเปลี่ยนแปลงทั้งหมด ให้ใช้ปุ่ม **ละทิ้งการเปลี่ยนแปลงทั้งหมด** ที่ด้านล่างของหน้า เลือก **ตกลง** เพื่อปิดหน้า

หลังจากที่คุณมีการเปลี่ยนแปลงที่นำเสนออย่างน้อยหนึ่งรายการ จะปรากฏเมนูเพิ่มเติมสองเมนูบนบานหน้าต่างการดำเนินการ: **การเปลี่ยนแปลงที่นำเสนอ** และ **ลำดับงาน**

1. เลือก **การเปลี่ยนแปลงที่นำเสนอ** เพื่อเปิดหน้า **การเปลี่ยนแปลงที่นำเสนอ** และตรวจสอบการเปลี่ยนแปลงของคุณ
2. เลือก **ลำดับงาน \> ส่ง** เพื่อส่งการเปลี่ยนแปลงไปยังลำดับงาน

    สถานะในหน้าเปลี่ยนเป็น **การอนุมัติการเปลี่ยนแปลงที่ค้างอยู่**

ลำดับงานจะดำเนินการตามกระบวนการของลำดับงานมาตรฐานใน Finance and Operations ระบบจะนำผู้อนุมัติไปยังหน้า **ลูกค้า** ซึ่งเขาหรือเธอสามารถตรวจสอบการเปลี่ยนแปลงในหน้า **การเปลี่ยนแปลงที่นำเสนอ** แล้วเลือก **ลำดับงาน \> อนุมัติ** เพื่ออนุมัติลำดับงาน หลังจากการอนุมัติทั้งหมดเสร็จสมบูรณ์ ฟิลด์จะได้รับการอัปเดตเป็นค่าที่คุณนำเสนอ
