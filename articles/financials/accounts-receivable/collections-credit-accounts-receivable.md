---
title: "สินเชื่อและการเรียกเก็บเงินในบัญชีลูกหนี้"
description: "ข้อมูลการเรียกเก็บเงินบัญชีลูกหนี้บัญชีถูกจัดการในมุมมองส่วนกลางหนึ่งมุมมองโดยใช้หน้าการเรียกเก็บเงิน Microsoft Dynamics 365 for Finance and Operations, Enterprise edition ผู้จัดการฝ่ายสินเชื่อและการเรียกเก็บเงินสามารถใช้มุมมองส่วนกลางนี้ เพื่อจัดการการเรียกเก็บเงิน  ตัวแทนเรียกเก็บเงินจะเริ่มกระบวนการเรียกเก็บเงินจากรายชื่อลูกค้า ที่ถูกสร้างขึ้นโดยการใช้เกณฑ์การเรียกเก็บเงินที่กำหนดไว้ล่วงหน้า หรือจากหน้าลูกค้า"
author: ShivamPandey-msft
manager: AnnBe
ms.date: 10/26/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: CustAgingSnapshot, CustBankAccounts, CustCollections, CustCollectionsActivitiesListPage, CustCollectionsAgent, CustCollectionsCaseListPage, CustCollectionsPool, CustCollectionsPoolsListPage, CustTable
audience: Application User
ms.reviewer: twheeloc
ms.search.scope: Core, Operations
ms.custom: 3061
ms.assetid: fd851520-8d93-434b-845b-be127d6ac3a6
ms.search.region: Global
ms.author: shpandey
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: a071d3151fbcc9e29bd138b096b34b88bc405a4f
ms.contentlocale: th-th
ms.lasthandoff: 11/03/2017

---

# <a name="credit-and-collections-in-accounts-receivable"></a>สินเชื่อและการเรียกเก็บเงินในบัญชีลูกหนี้

[!include[banner](../includes/banner.md)]


ข้อมูลการเรียกเก็บเงินบัญชีลูกหนี้บัญชีถูกจัดการในมุมมองส่วนกลางหนึ่งมุมมองโดยใช้หน้าการเรียกเก็บเงิน Finance and Operations ผู้จัดการฝ่ายสินเชื่อและการเรียกเก็บเงินสามารถใช้มุมมองส่วนกลางนี้ เพื่อจัดการการเรียกเก็บเงิน  ตัวแทนเรียกเก็บเงินจะเริ่มกระบวนการเรียกเก็บเงินจากรายชื่อลูกค้า ที่ถูกสร้างขึ้นโดยการใช้เกณฑ์การเรียกเก็บเงินที่กำหนดไว้ล่วงหน้า หรือจากหน้าลูกค้า

ก่อนที่คุณจะเริ่มตั้งค่าหรือทำงานกับการเรียกเก็บเงิน คุณควรทำความเข้าใจแนวคิดต่างๆต่อไปนี้:
-   สแนปช็อตอายุหนี้ลูกค้าประกอบด้วยข้อมูลยอดดุลอายุหนี้ ณ เวลาหนึ่ง
-   การเรียกเก็บเงินกลุ่มลูกค้าช่วยคุณจัดระเบียบงานของคุณ
-   ตัวแทนเรียกเก็บเงินสามารถมีกลุ่มลูกค้าของตนเองได้
-   หน้ารายการจัดระเบียบการเรียกเก็บเงินลูกค้า กิจกรรม และกรณีต่างๆ
-   ข้อมูลการเรียกเก็บเงินทั้งหมดสำหรับลูกค้าอยู่บนหน้าหนึ่งหน้า และคุณสามารถดำเนินการได้จากหน้านั้น
-   ยกเว้น กลับมาคิด หรือกลับรายการดอกเบี้ยและค่าธรรมเนียม สามารถทำได้ในขั้นตอนเดียว
-   การสร้างธุรกรรมการตัดจ่ายสามารถทำได้ในขั้นตอนเดียว
-   การประมวลผลการชำระเงินที่มีเงินในบัญชีไม่พอ (NSF) สามารถทำได้ในขั้นตอนเดียว

ส่วนต่อไปนี้อธิบายแต่ละแนวคิด

## <a name="customer-aging-snapshots"></a>สแนปช็อตอายุหนี้ของลูกค้า 
สแนปช็อตอายุหนี้ประกอบด้วยยอดดุลอายุหนี้ที่คำนวณได้สำหรับลูกค้า ณ เวลาหนึ่ง ข้อมูลนี้จะแสดงขึ้นในหน้ารายการยอดดุลอายุหนี้และในหน้าการเรียกเก็บเงิน ต้องมีการสร้างสแนปช็อตอายุหนี้ก่อนที่คุณสามารถดูข้อมูลในหน้ารายการการเรียกเก็บเงิน 

สำหรับแต่ละลูกค้า สแนปช็อตอายุหนี้ประกอบด้วยกับ ส่วนหัวของสแนปช็อตอายุหนี้และรายละเอียดเรกคอร์ดที่สอดคล้องกับแต่ละรอบระยะเวลาอายุหนี้ในข้อกำหนดรอบระยะเวลาอายุหนี้ 

ส่วนหัวของสแนปช็อตอายุหนี้ประกอบด้วยยอดเงินรวมที่ครบกำหนด วงเงินสินเชื่อ ยอดการบันทึกการจัดส่ง ยอดใบสั่งขาย จำนวนธุรกรรมที่มีข้อโต้แย้ง และยอดเงินรวมของธุรกรรมที่มีข้อโต้แย้งสำหรับบัญชีลูกค้า ธุรกรรมทั้งหมดสำหรับลูกค้าจะรวมอยู่ในการคำนวณยอดเงินเหล่านี้ ยอดเงินรวมที่ครบกำหนด วงเงินสินเชื่อ ยอดการบันทึกการจัดส่ง และจำนวนใบสั่งขายจะแสดงในกล่องแสดงข้อมูลย่อข้อมูลเครดิตในหน้าการเรียกเก็บเงิน 

สำหรับแต่ละรอบระยะเวลาอายุหนี้ในข้อกำหนดรอบระยะเวลาอายุหนี้ จะมีการสร้างเรกคอร์ดรายละเอียดสแนปช็อตอายุหนี้ แต่ละเรกคอร์ดรายละเอียดสแนปช็อตอายุหนี้ประกอบด้วย รหัสรอบระยะเวลาอายุหนี้และยอดเงินรวมของธุรกรรมที่มีวันที่ซึ่งอยู่ในรอบระยะเวลาอายุหนี้ ธุรกรรมถูกกำหนดให้กับรอบระยะเวลาอายุหนี้ เช่น 30 วันที่เลยกำหนดชำระ วันที่มีความสัมพันธ์กับอายุหนี้ ณ วันที่ถูกระบุเมื่อคุณสร้างสแนปช็อตอายุหนี้ ข้อมูลนี้จะแสดงขึ้นในหน้ารายการยอดดุลอายุหนี้และในกล่องแสดงข้อมูลย่อยอดดุลอายุหนี้ในหน้าการเรียกเก็บเงิน

## <a name="collections-customer-pools"></a> การเรียกเก็บเงินกลุ่มลูกค้า 
กลุ่มลูกค้าเป็นการสอบถามที่กำหนดกลุ่มของเรกคอร์ดลูกค้า ที่สามารถแสดงและจัดการได้สำหรับการเรียกเก็บเงินหรือกระบวนการเกี่ยวกับอายุหนี้ ใช้กลุ่มลูกค้าเพื่อกรองข้อมูลในยอดดุลอายุหนี้ กิจกรรมการเรียกเก็บเงิน และหน้ารายการการเรียกเก็บเงินกรณีต่างๆ นอกจากนี้คุณยังใช้กลุ่มลูกค้าเพื่อกรองบัญชีลูกค้าที่ถูกรวมไว้เมื่อมีการสร้างสแนปช็อตอายุหนี้

## <a name="collections-agents"></a>ตัวแทนเรียกเก็บเงิน
โดยค่าเริ่มต้น ผู้ใช้ Microsoft Dynamics 365 for Finance and Operations สามารถดูข้อมูลลูกค้าทั้งหมดได้ในหน้ารายการการเรียกเก็บเงิน คุณสามารถใช้เรกคอร์ดตัวแทนเรียกเก็บเงินเพื่อกำหนดกลุ่มลูกค้าที่พร้อมจะกรองข้อมูลในหน้ารายการการเรียกเก็บเงินและในหน้าการเรียกเก็บเงิน 

ตัวแทนเรียกเก็บเงินคือ บุคคลที่ทำงานกับลูกค้าเพื่อให้แน่ใจว่ามีการรวบรวมการชำระเงินในเวลาที่เหมาะสม ใน Finance and Operations ตัวแทนเรียกเก็บเงินเป็นผู้ปฏิบัติงานที่ถูกกำหนดให้กับผู้ใช้ในหน้าการตั้งค่าผู้ใช้

## <a name="collections-list-pages"></a> หน้ารายการเรียกเก็บเงิน 
หน้ารายการต่อไปนี้ช่วยคุณจัดระเบียบข้อมูลการเรียกเก็บเงิน
-   ยอดดุลตามอายุหนี้ – คอลัมน์บนหน้ารายการแสดงยอดดุลของลูกค้าและยอดเงินที่คำนวณอายุตามรอบระยะเวลาอายุหนี้ ข้อมูลนี้ถูกจัดเก็บในสแนปช็อตอายุหนี้ รอบระยะเวลาอายุหนี้จะขึ้นอยู่กับข้อกำหนดรอบระยะเวลาอายุหนี้ที่ใช้ ข้อกำหนดรอบระยะเวลาอายุหนี้ถูกนำมาจากกลุ่มลูกค้า ถ้าได้มีการระบุไว้สำหรับแบบสอบถามกลุ่ม ถ้ากลุ่มไม่มีข้อกำหนดรอบระยะเวลาอายุหนี้ จะมีการใช้ข้อกำหนดรอบระยะเวลาอายุหนี้เริ่มต้นที่ระบุไว้ในหน้าพารามิเตอร์บัญชีลูกหนี้ ถ้าไม่มีการระบุข้อกำหนดรอบระยะเวลาอายุหนี้เริ่มต้น จะมีการใช้ข้อกำหนดรอบระยะเวลาอายุหนี้แรกในหน้าการกำหนดรอบระยะเวลาอายุหนี้
-   กิจกรรมการเรียกเก็บเงิน – คอลัมน์ในหน้ารายการแสดงกิจกรรมที่ถูกระบุเป็นกิจกรรมการเรียกเก็บเงิน กิจกรรมเหล่านี้จะสร้างขึ้นโดยใช้หน้าการเรียกเก็บเงิน ใช้กิจกรรมต่างๆเพื่อติดตามงานที่คุณดำเนินการซึ่งเกี่ยวข้องกับการเรียกเก็บเงิน
-   กรณีการเรียกเก็บเงิน – คอลัมน์ในหน้ารายการจะแสดงข้อมูลสำหรับกรณีต่างๆที่มีประเภทกรณีซึ่งมีชนิดกรณีการเรียกเก็บเงิน

> [!NOTE]
> ต้องมีการสร้างสแนปช็อตอายุหนี้ก่อนที่คุณจะสามารถดูข้อมูลในหน้ารายการเหล่านี้  ข้อมูลจะถูกแสดงเฉพาะสำหรับลูกค้าที่มีการสร้างสแนปช็อตอายุหนี้ นอกจากนี้ เรกคอร์ดที่ถูกแสดงในหน้ารายการสามารถถูกกรองได้ ดังนี้:
<li>โดยค่าเริ่มต้น ผู้ใช้ Finance and Operations มีสิทธิ์เข้าถึงลูกค้าทั้งหมดที่มีสแนปช็อตอายุหนี้</li>
<li>ถ้ามีกลุ่มลูกค้าอยู่ ผู้ใช้ต้องถูกตั้งค่าเป็นตัวแทนเรียกเก็บเงินเพื่อใช้กลุ่มในการกรองข้อมูลในหน้ารายการการเรียกเก็บเงิน ข้อมูลถูกจำกัดให้ลูกค้าที่ถูกรวมอยู่ในกลุ่มลูกค้าที่เลือก</li>
<li>ถ้าผู้ใช้ถูกตั้งค่าเป็นตัวแทนเรียกเก็บเงิน เฉพาะกลุ่มที่ถูกเลือกสำหรับตัวแทนเรียกเก็บเงินจะพร้อมใช้งานในหน้ารายการ ถ้าการสลับการอนุญาตให้ตัวแทนดูกลุ่มลูกค้าทั้งหมดถูกเลือกในหน้าตัวแทนเรียกเก็บเงินสำหรับตัวแทนเรียกเก็บเงิน กลุ่มทั้งหมดจะพร้อมใช้งานสำหรับตัวแทนนั้น</li>


## <a name="collections-page"></a> หน้าการเรียกเก็บเงิน
ใช้หน้าการเรียกเก็บเงินเพื่อดู จัดการ และดำเนินการเกี่ยวกับข้อมูลการเรียกเก็บเงิน กิจกรรม และกรณีต่างๆ สำหรับลูกค้า  

บานหน้าต่างด้านบนแสดงกรณีสำหรับลูกค้าที่เลือก บานหน้าต่างตรงกลางแสดงธุรกรรมสำหรับลูกค้า บานหน้าต่างด้านล่างแสดงกิจกรรมสำหรับลูกค้า  คุณสามารถสร้างกรณีการเรียกเก็บเงินเพื่อติดตามข้อมูลการเรียกเก็บเงินสำหรับธุรกรรมและกิจกรรมหนึ่งรายการขึ้นไป ข้อมูลในบานหน้าต่างด้านบนและด้านล่างสามารถถูกกรองข้อมูลได้ตามกรณี 

กล่องแสดงข้อมูลย่อแสดงยอดดุลตามอายุหนี้ และข้อมูลเครดิตวงเงินสำหรับลูกค้าที่เลือก ข้อมูลนี้ถูกจัดเก็บในสแนปช็อตอายุหนี้ ถ้าจำเป็น คุณสามารถอัพเดตสแนปช็อตอายุหนี้ด้วยข้อมูลปัจจุบัน 

บานหน้าต่างการดำเนินการประกอบด้วยปุ่มต่างๆที่แสดงข้อมูลที่เกี่ยวข้องสำหรับลูกค้าที่เลือก กรณี ธุรกรรม หรือกิจกรรม คุณยังสามารถทำการดำเนินการทั่วไปเช่น การเปลี่ยนแปลงสถานะการเรียกเก็บเงินของธุรกรรม การส่งอีเมลโต้ตอบผ่านการรวมกับผู้ให้บริการอีเมลของคุณ การจ่ายคืนเงินลูกค้า การประมวลผลการชำระเงิน NSF และการตัดยอดดุลที่ไม่สามารถเรียกเก็บได้

## <a name="waive-reinstate-or-reverse-interest-and-fees"></a> ยกเลิก กลับมาคิด หรือย้อนรายการดอกเบี้ยและค่าธรรมเนียม 
คุณสามารถยกเว้น กลับมาคิดใหม่ หรือกลับรายการดอกเบี้ยตั๋วเงินทั้งหมด หรือค่าธรรมเนียมและดอกเบี้ยธุรกรรมที่เป็นส่วนหนึ่งของดอกเบี้ยตั๋วเงิน คุณสามารถดำเนินการนี้จากแท็บเรียกเก็บในบานหน้าต่างการดำเนินการในหน้ารายการลูกค้าทั้งหมด โดยการคลิกดอกเบี้ยตั๋วเงิน ดอกเบี้ยธุรกรรม หรือค่าธรรมเนียม 

การปรับปรุงเหล่านี้มีผลกับเฉพาะดอกเบี้ยตั๋วเงิน และดอกเบี้ยและค่าธรรมเนียมที่รวมอยู่ ใช้ขั้นตอนในส่วน "สร้างธุรกรรมการตัดจ่ายในหนึ่งขั้นตอน" เพื่อตัดจ่ายค่าธรรมเนียมที่ลูกค้าค้างชำระทั้งหมด

สำหรับข้อมูลเพิ่มเติม โปรดดู [สร้างรหัสดอกเบี้ยที่มีช่วง](tasks/create-interest-code-range.md) และ [ประมวลผลดอกเบี้ย](tasks/process-interest.md) 

## <a name="create-writeoff-transactions"></a>สร้างธุรกรรมการตัดจ่าย
คุณสามารถตัดจ่ายหนี้สูญได้โดยการคลิกตัดจ่ายในแบบฟอร์มการเรียกเก็บเงิน และในยอดดุลตามอายุหนี้ ลูกค้า และหน้ารายการใบแจ้งหนี้ของลูกค้าที่เปิดค้างไว้  

เมื่อคุณตัดจ่ายธุรกรรมสำหรับลูกค้า ธุรกรรมทั้งหมดสำหรับลูกค้าจะถูกทำเครื่องหมายโดยอัตโนมัติสำหรับการชำระเงิน ยอดเงินที่จะถูกตัดบัญชีขึ้นอยู่กับยอดเงินสุทธิของธุรกรรมที่ถูกทำเครื่องหมาย ธุรกรรมการตัดจ่ายถูกสร้างขึ้นในสมุดรายวันทั่วไป และสามารถประกอบได้ถึงสามชนิดของบรรทัดสมุดรายวัน

-   ชนิดแรกของรายการสมุดรายวันประกอบด้วยรายการการตัดจ่ายของลูกค้า ถ้าธุรกรรมที่ถูกทำเครื่องหมายประกอบด้วยหลายชุดข้อมูลของรหัสสกุลเงิน มิติ และโพรไฟล์การลงรายการบัญชี จะมีการสร้างรายการสมุดรายวันที่แยกต่างหากสำหรับแต่ละชุดข้อมูล
-   ชนิดที่สองของรายการสมุดรายวันประกอบด้วยรายการการตัดจ่ายของบัญชีแยกประเภททั่วไป ถ้าธุรกรรมที่ถูกทำเครื่องหมายประกอบด้วยหลายชุดข้อมูลของรหัสสกุลเงิน มิติ และโพรไฟล์การลงรายการบัญชี จะมีการสร้างรายการสมุดรายวันที่แยกต่างหากสำหรับแต่ละชุดข้อมูล
-   ชนิดที่สามของรายการสมุดรายวันประกอบด้วยข้อมูลการตัดจ่ายบัญชีแยกประเภททั่วไปสำหรับภาษีขาย มีการสร้างรายการสมุดรายเฉพาะเมื่อมีการเลือกการสลับภาษีขายแยกต่างหากในหน้าพารามิเตอร์บัญชีลูกหนี้ ถ้าธุรกรรมที่ถูกทำเครื่องหมายประกอบด้วยหลายชุดข้อมูลของบัญชีเจ้าหนี้ภาษีขาย มิติ และรหัสภาษีขาย จะมีการสร้างรายการสมุดรายวันที่แยกต่างหากสำหรับแต่ละชุดข้อมูล

ธุรกรรมการตัดจ่ายถูกสร้างขึ้นในสกุลเงินธุรกรรม

สำหรับข้อมูลเพิ่มเติม โปรดดู [สร้างสมุดรายวันการตัดจ่ายสำหรับลูกค้า](tasks/create-write-off-journal-customer.md)

<a name="process-not-sufficient-funds-nsf-payments"></a>การประมวลผลการชำระเงินที่มีเงินในบัญชีไม่พอ (NSF)  
--------------------------------------------

คุณสามารถประมวลผลการชำระเงิน NSF ได้โดยการคลิกการชำระเงิน NSF ในหน้าการเรียกเก็บเงิน เมื่อคุณคลิกปุ่มนี้ การชำระเงินจะถูกยกเลิก ถ้าใช้ค่าธรรมเนียม NSF สำหรับลูกค้า ธุรกรรมค่าธรรมเนียมที่ถูกสร้างในสมุดรายวันการชำระเงิน ยอดเงินค่าธรรมเนียมขึ้นอยู่กับการตั้งค่าสำหรับค่าธรรมเนียมอัตโนมัติ ค่าธรรมเนียมอัตโนมัติที่ใช้สำหรับการชำระเงิน NSF จะถูกระบุโดยกลุ่มค่าธรรมเนียมที่ถูกเลือกในหน้าบัญชีธนาคารสำหรับบัญชีธนาคารได้รับผลกระทบ






