---
title: นโยบายการจับคู่แบบสามทาง
description: หัวข้อนี้แสดงตัวอย่างของการจับคู่แบบสามทาง
author: ShivamPandey-msft
manager: AnnBe
ms.date: 10/26/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: VendInvoicePostingHistory
audience: Application User
ms.reviewer: shylaw
ms.search.scope: Core, Operations
ms.custom: 2761
ms.assetid: 70f3cb1a-18b7-4474-95ec-28b2410dd8f8
ms.search.region: Global
ms.author: shpandey
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: f02f6831709dcc0998c74a9ddd04216a2213970d
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: th-TH
ms.lasthandoff: 01/29/2019
ms.locfileid: "318959"
---
# <a name="three-way-matching-policies"></a>นโยบายการจับคู่แบบสามทาง

[!include [banner](../includes/banner.md)]

หัวข้อนี้แสดงตัวอย่างของการจับคู่แบบสามทาง

<a name="example-three-way-matching-for-items"></a>ตัวอย่าง: การจับคู่แบบสามทางสำหรับสินค้าต่างๆ
-------------------------------------

**สรุป:** Ken เป็นผู้ควบคุมที่สำนักงานใหญ่ของบริษัทในนามนิติบุคคลชื่อ Fabrikam Ken ตัดสินใจว่า ใบแจ้งหนี้ของผู้จัดจำหน่ายทั้งหมดที่มีตามใบสั่งซื้อควรสามารถจับคู่กับรายการใบสั่งซื้อได้ (การจับคู่แบบสองทาง) สำหรับการซื้อสินค้าที่จะใช้เป็นสินทรัพย์ถาวร ใบแจ้งหนี้ควรจะตรงกับทั้งรายการใบสั่งซื้อและรายการใบรับสินค้า (การจับคู่แบบสามทาง)

Fabrikam ดำเนินงานร่วมกับนิติบุคคลและพนักงานในทุกส่วนของโลก เมื่อปริมาณของธุรกรรมเพิ่มขึ้น ความขัดแย้งระหว่างใบรับสินค้าและใบแจ้งหนี้ก็เพิ่มขึ้นเช่นกัน สิ่งนี้ส่งผลให้รายการสินทรัพย์ถูกตัดออกไป มีการแจ้งชำระใบแจ้งหนี้จากผู้จัดจำหน่าย แต่ในกระบวนการไม่ได้ระบุถึงส่วนต่างเมื่อได้รับสินค้าน้อยกว่าที่สั่งไปหรือเมื่อไม่ได้รับสินค้าเลย การใช้จ่ายยังเพิ่มขึ้นเนื่องจากพนักงานยังคงต้องใช้เครื่องมือและอุปกรณ์อื่น ๆ ในการทำงานของพวกเขา Ken ต้องการที่จะมั่นใจว่าผู้จัดจำหน่ายได้ทำการจัดส่งผลิตภัณฑ์ที่สั่งซื้อไป และสินค้าได้ถูกรับ โดยพนักงานของ Fabrikam ดังนั้น Ken จำเป็นต้องใช้การจับคู่แบบสองและสามทางสำหรับนิติบุคคลทั้งหมดในองค์กร การรจับคู่ใบแจ้งหนี้ช่วยให้มั่นใจว่าปัญหาเกี่ยวกับสินค้าที่หายไป หรือที่ไม่ได้รับจะสามารถติดตามได้ และได้รับการแก้ไข 

นโยบายการจับคู่ใบแจ้งหนี้ในตัวอย่างนี้ช่วยให้บุคลากรในบทบาทต่อไปนี้บรรลุตามเป้าหมายเหล่านี้:

-   Ken เป็นคนควบคุมขององค์กร Fabrikam เขาสามารถช่วยบุคคลในองค์กรของเขาในการระบุ และแก้ไขปัญหาที่เกี่ยวกับการสั่งซื้อ การรับ และการชำระค่าสินค้า (สินค้าและบริการ) จากผู้จัดจำหน่าย
-   Phyllis และ April เป็นผู้จัดการฝ่ายบัญชีในแผนกบัญชีฝั่งเจ้าหนี้ที่ดูแลส่วนของสหรัฐอเมริกาของบริษัท Fabrikam พวกเขาสามารถบังคับใช้นโยบายขององค์กร และตรวจสอบให้แน่ใจว่า มีการทำจ่ายใบแจ้งหนี้หลังจากใบแจ้งหนี้ถูกจับคู่กับใบสั่งซื้อและใบรับสินค้าแล้วเท่านั้น ตามความเหมาะสม
-   Tony เป็น ผู้จัดการฝ่ายผลิตที่รับผิดชอบในส่วนของสหรัฐอเมริกาของ Fabrikam เขาและบุคลากรด้านการผลิตคนอื่น ๆ สามารถที่จะตรวจสอบให้แน่ใจว่าได้รับสินค้าตามที่สั่งจากผู้จัดจำหน่ายจริงๆ และสินค้าดังกล่าวถูกนำมาใช้ เพิ่อที่คนเหล่านี้จะได้มีสิ่งที่จำเป็นสำหรับการดำเนินงานของตน

### <a name="prerequisites"></a>ข้อกำหนดเบื้องต้น

-   Ken ตั้งค่านโยบายการจับคู่ในระดับนิติบุคคลให้เป็นแบบสามทาง
-   Ken ตั้งค่าการสลับสถานะของการจับคู่แบบอัตโนมัติบนเฮดเดอร์ของนิติบุคคลเป็น ใช่
-   Ken ตั้งค่าฟิลด์ผลรวมของการจับคู่สำหรับนิติบุคคลเป็นเปอร์เซ็นต์ และป้อนเปอร์เซ็นต์การยอมรับ 15% เปอร์เซ็นต์
-   Ken ตั้งค่านโยบายการจับคู่ในระดับของสินค้าสำหรับสินค้า 1500 – เครื่อง CNC Milicron เป็นการจับคู่แบบสามทาง รายการนี้เป็นรายการสินทรัพย์ที่ใช้สำหรับการผลิตใน Fabrikam ใบแจ้งหนี้สำหรับสินค้านี้จะถูกจับคู่กับรายการใบสั่งซื้อเพื่อดูราคา และกับใบรับสินค้าเพื่อดูปริมาณ
-   Tony ป้อนใบขอซื้อสำหรับเครื่อง CNC Milicron ห้าเครื่อง Alicia เจ้าหน้าที่ฝ่ายจัดซื้อที่ Fabrikam ออกใบสั่งซื้อให้นิติบุคคลชื่อ Contoso เพื่อจัดหาสินค้า

    | หมายเลขสินค้า                 | ปริมาณ | ราคาต่อหน่วย | ยอดเงินสุทธิ | รหัสค่าธรรมเนียม        | มูลค่าของค่าธรรมเนียม |
    |-----------------------------|----------|------------|------------|---------------------|---------------|
    | 1500 – เครื่อง CNC Milicron | 5        | 8,000.00   | 40,000.00  | การจัดส่ง และ ค่าขนส่ง | 3,000.00      |

-   Arnie เจ้าหน้าที่บัญชีฝั่งลูกหนี้ที่ Contoso ตรวจทานการจัดส่งสำหรับหนึ่งสัปดาห์ Arnie เลือกธุรกรรมการจัดส่งเพื่อทำใบแจ้งหนี้ให้กับ Fabrikam สำหรับการจัดส่งเครื่อง CNC Milicron Arnie รวมค่าธรรมเนียมสำหรับการจัดส่งและการจัดการ Fabrikam จะพิจารณาค่าธรรมเนียมเพื่อเป็นส่วนประกอบในต้นทุนสินทรัพย์

### <a name="scenario"></a>สถานการณ์จำลอง

1.  Sammy ผู้ปฏิบัติงานในแผนกรับสินค้าที่ Fabrikam ได้รับเครื่องจักรทั้งหมดที่มีการจัดส่งจาก Contoso เขาป้อนจำนวนเท่ากับ 5 บนใบรับสินค้า เนื่องจากมีการรับใบสั่งซื้อทั้งหมดแล้ว สถานะของใบสั่งซื้อจึงเปลี่ยนเป็นได้รับแล้ว
2.  April ผู้ประสานงานบัญชีฝั่งเจ้าหนี้ที่ Fabrikam ป้อนและตรวจสอบใบแจ้งหนี้ที่ส่งมาจาก Contoso เธอตรวจสอบข้อมูลดังต่อไปนี้
    -   สำหรับสินค้าที่ต้องใช้การจับคู่แบบสามทาง ปริมาณในรายการใบแจ้งหนี้จะถูกจับคู่กับปริมาณสินค้าที่ได้รับ ปริมาณสินค้าที่ได้รับจะถูกระบุอยู่ในใบรับสินค้าที่ตรงกับใบแจ้งหนี้
    -   สำหรับสินค้าที่ต้องใช้การจับคู่แบบสองหรือสามทาง ราคาบนรายการใบแจ้งหนี้จะอยู่ภายในค่าเผื่อที่กำหนดไว้ใน Microsoft Dynamics 365 for Finance and Operations ซึ่งรวมถึงชนิดของการจับคู่ราคาต่อไปนี้:
        -   การจับคู่ราคาสุทธิต่อหน่วย – ราคาสุทธิต่อหน่วยในรายการใบแจ้งหนี้ตรงกับราคาสุทธิต่อหน่วยในรายการใบสั่งซื้อ และอยู่ภายในเปอร์เซ็นต์ค่าเผื่อ ในตัวอย่างนี้ ค่าเผื่อของราคาสุทธิต่อหน่วยคือ +8%
        -   การจับคู่ราคารวม – ราคาสุทธิในรายการใบแจ้งหนี้ตรงกับราคาสุทธิในรายการใบสั่งซื้อ และอยู่ภายในเปอร์เซ็นต์ค่าเผื่อ ในตัวอย่างนี้ ค่าเผื่อของราคารวมคือ +15%

เอกสารใบแจ้งหนี้จาก Contoso ประกอบด้วยข้อมูลต่อไปนี้

| สินค้า                        | ปริมาณ | ราคาต่อหน่วย | ยอดเงินสุทธิ |
|-----------------------------|----------|------------|------------|
| 1500 – เครื่อง CNC Milicron | 5        | 8,100.00   | 40,500.00  |
| ค่าจัดส่ง       |          |            | 4,000.00   |
| ภาษี                         |          |            | 0.00       |
| ผลรวม                       |          |            | 44,500.00  |

ใน Finance and Operations รายการใบแจ้งหนี้จะประกอบด้วยข้อมูลต่อไปนี้

| หมายเลขสินค้า                 | ปริมาณ | ราคาต่อหน่วย | ยอดเงินสุทธิของรายการ | นโยบายการจับคู่    | การจับคู่ปริมาณในใบรับสินค้า | การจับคู่ราคา | การจับคู่ผลรวมราคา |
|-----------------------------|----------|------------|-----------------|--------------------|--------------------------------|-------------|-------------------|
| 1500 – เครื่อง CNC Milicron | 5        | 8,100.00   | 40,500.00       | การจับคู่สามทาง | ผ่าน                         | ผ่าน      | ผ่าน            |

เนื่องจากรายการใบแจ้งหนี้นี้ได้ผ่านกระบวนการจับคู่แล้ว จึงสามารถโพสได้

## <a name="example-three-way-matching-for-item-and-vendor-combinations"></a> ตัวอย่าง: สามทางตรงกับชุดสินค้าสำหรับสินค้าและผู้จัดจำหน่าย
สรุป: Ken เป็นผู้ควบคุมที่สำนักงานใหญ่ของบริษัทในนามนิติบุคคลชื่อ Fabrikam Ken ตัดสินใจว่า ใบแจ้งหนี้ของผู้จัดจำหน่ายทั้งหมดที่มีตามใบสั่งซื้อควรตรงกับรายการใบสั่งซื้อ (การจับคู่แบบสองทาง) Cassie คือ ผู้จัดทำบัญชีในส่วนของ Fabrikam มาเลเซีย เธอระบุว่า สินค้าที่สั่งซื้อจากผู้จัดจำหน่ายหนึ่งในประเทศมาเลเซียควรตรงกับทั้งรายการใบสั่งซื้อและรายการใบรับสินค้า (การจับคู่แบบสามทาง) เธอยังสามารถเพิ่มนโยบายการจับคู่ไปยังระดับการจับคู่ที่สูงกว่าสำหรับใบสั่งซื้อบางอัน 

เมื่อปริมาณและจำนวนมีน้อย และยังมีปัญหาเกี่ยวกับการจัดส่งจากผู้จัดจำหน่ายบางแห่งในประเทศมาเลเซีย ด้วยเหตุนี้ Cassie จึงตั้งค่าระดับของการควบคุมสำหรับบางชุดสินค้าและผู้จัดจำหน่ายที่มีการจัดซื้อในประเทศมาเลเซียเป็นการจับคู่สามทาง 

นโยบายการจับคู่ใบแจ้งหนี้ในตัวอย่างนี้ช่วยให้บุคลากรในบทบาทต่อไปนี้บรรลุตามเป้าหมายเหล่านี้:
-   Ken เป็นคนควบคุมขององค์กร Fabrikam เขาสามารถช่วยบุคคลในองค์กรของเขาในการระบุ และแก้ไขปัญหาที่เกี่ยวกับการสั่งซื้อ การรับ และการชำระค่าสินค้า (สินค้าและบริการ) จากผู้จัดจำหน่าย
-   Cassie เป็น ผู้จัดทำบัญชีในส่วนของ Fabrikam มาเลเซีย เธอสามารถบังคับใช้นโยบายขององค์กร และตรวจสอบให้แน่ใจว่า มีการทำจ่ายใบแจ้งหนี้หลังจากใบแจ้งหนี้ถูกจับคู่กับรายการใบสั่งซื้อและใบรับสินค้าแล้วเท่านั้น เธอยังสามารถเพิ่มระดับของการควบคุมในการจับคู่แบบสามทางสำหรับสินค้าบางรายการเพื่อควบคุมต้นทุนในการดำเนินงาน

### <a name="prerequisites"></a>ข้อกำหนดเบื้องต้น

-   Ken ตั้งค่านโยบายการจับคู่ในระดับนิติบุคคลให้เป็นแบบสองทาง
-   Ken Ken ตั้งค่าฟิลด์ผลรวมของการจับคู่สำหรับนิติบุคคลเป็นเปอร์เซ็นต์ และป้อนเปอร์เซ็นต์ค่าเผื่อเท่ากับ 10% เปอร์เซ็นต์
-   Ken ตั้งค่าเผื่อของราคาต่อหน่วยสำหรับสินค้าทั้งหมดเป็น 2%.
-   Cassie ตั้งค่านโยบายการจับคู่ในระดับชุดสินค้าและผู้จัดจำหน่ายสำหรับสินค้า PH2500 – คอมพิวเตอร์และผู้จัดจำหน่าย Contoso เป็น การจับคู่แบบสามทาง
-   Alicia เจ้าหน้าที่ฝ่ายจัดซื้อในส่วนประเทศมาเลเซียของ Fabrikam ออกใบสั่งซื้อให้ Contoso เพื่อจัดหาสินค้าสามรายการ ดังที่แสดงในตารางต่อไปนี้ เมื่อเธอสร้างใบสั่งซื้อขึ้น เธอได้แทนนโยบายการจับคู่สำหรับเมาส์ไร้สายจากแบบสองทาง เป็นแบบสามทาง

    | หมายเลขสินค้า           | ปริมาณ | ราคาต่อหน่วย | ยอดเงินสุทธิ | นโยบายการจับคู่ (ค่าเริ่มต้น) | นโยบายการจับคู่ (บนรายการใบสั่งซื้อ) |
    |-----------------------|----------|------------|------------|---------------------------------|----------------------------------------------|
    | PH2500 - คอมพิวเตอร์     | 2        | 2,500.00   | 5,000.00   | การจับคู่สามทาง              | การจับคู่สามทาง                           |
    | MM01 – เมาส์ไร้สาย | 2        | 40.00      | 80.00      | การจับคู่สองทาง                | การจับคู่สามทาง                           |
    | USB ไดร์ฟ             | 200      | 10.00      | 2,000.00   | การจับคู่สองทาง                | การจับคู่สองทาง                             |

### <a name="scenario"></a>สถานการณ์จำลอง

1.  สินค้าถึงจุหมาย Sammy ผู้ปฏิบัติงานในแผนกรับสินค้าในส่วนของประเทศมาเลเซียของ Fabrikam จะถูกขัดจังหวะ และไม่ได้ลงรายการบัญชีใบรับสินค้าทันที
2.  April ผู้ประสานงานบัญชีฝั่งเจ้าหนี้ที่ Fabrikam ป้อนและตรวจสอบใบแจ้งหนี้ที่ส่งมาจาก Contoso เธอตรวจสอบข้อมูลดังต่อไปนี้
    -   สำหรับสินค้าที่ต้องใช้การจับคู่แบบสามทาง ปริมาณในรายการใบแจ้งหนี้จะถูกจับคู่กับปริมาณสินค้าที่ได้รับ ปริมาณสินค้าที่ได้รับจะถูกระบุอยู่ในใบรับสินค้าที่ตรงกับใบแจ้งหนี้
    -   สำหรับสินค้าที่ต้องใช้การจับคู่แบบสองหรือสามทาง ราคาบนรายการใบแจ้งหนี้จะอยู่ภายในค่าเผื่อที่กำหนดไว้ใน Finance and Operations ซึ่งรวมถึงชนิดของการจับคู่ราคาต่อไปนี้:
        -   การจับคู่ราคาสุทธิต่อหน่วย – ราคาสุทธิต่อหน่วยในรายการใบแจ้งหนี้ตรงกับราคาสุทธิต่อหน่วยในรายการใบสั่งซื้อ และอยู่ภายในเปอร์เซ็นต์ค่าเผื่อ ในตัวอย่างนี้ ค่าเผื่อของราคาสุทธิต่อหน่วยคือ +2%
        -   การจับคู่ราคารวม – ราคาสุทธิในรายการใบแจ้งหนี้ตรงกับราคาสุทธิในรายการใบสั่งซื้อ และอยู่ภายในเปอร์เซ็นต์ค่าเผื่อ ในตัวอย่างนี้ ค่าเผื่อในการจับคู่ของราคารวมคือ +10%

เอกสารใบแจ้งหนี้จาก Contoso ประกอบด้วยข้อมูลต่อไปนี้

| สินค้า                  | ปริมาณ | ราคาต่อหน่วย | ยอดเงินสุทธิ |
|-----------------------|----------|------------|------------|
| PH2500 - คอมพิวเตอร์     | 2        | 2,500.00   | 5,000.00   |
| MM01 – เมาส์ไร้สาย | 2        | 41.00      | 82.00      |
| USB ไดร์ฟ             | 200      | 10.05      | 2,010.00   |
| ยอดรวมใบแจ้งหนี้         |          |            | 7,092.00   |

ใน Finance and Operations รายการใบแจ้งหนี้จะประกอบด้วยข้อมูลต่อไปนี้

| หมายเลขสินค้า           | ปริมาณ | ราคาต่อหน่วย | ยอดเงินสุทธิของรายการ | นโยบายการจับคู่    | การจับคู่ปริมาณในใบรับสินค้า | การจับคู่ราคา | การจับคู่ผลรวมราคา |
|-----------------------|----------|------------|-----------------|--------------------|--------------------------------|-------------|-------------------|
| PH2500 - คอมพิวเตอร์     | 2        | 2,500.00   | 5,000.00        | การจับคู่สามทาง | ล้มเหลว                         | ผ่าน      | ผ่าน            |
| MM01 – เมาส์ไร้สาย | 2        | 41.00      | 82.00           | การจับคู่สามทาง | ล้มเหลว                         | ล้มเหลว      | ผ่าน            |
| USB ไดร์ฟ             | 200      | 10.05      | 2010.00         | การจับคู่สองทาง   |                                | ผ่าน      | ผ่าน            |

หมายเหตุรายการต่อไปนี้:
-   สำหรับ PH2500 – รายการคอมพิวเตอร์ คอลัมน์การจับคู่ปริมาณใบรับสินค้าจะมีไอคอนคำเตือน เนื่องจากไม่มีการจับคู่รายการใบแจ้งหนี้กับใบรับสินค้า
-   สำหรับ MM01 – รายการเมาส์ไร้สาย คอลัมน์การจับคู่ปริมาณใบรับสินค้าจะมีไอคอนคำเตือน เนื่องจากไม่มีการจับคู่รายการใบแจ้งหนี้กับใบรับสินค้า คอลัมน์ การจับคู่ราคาต่อหน่วย จะมีไอคอนคำเตือนเนื่องจาก มีการเกินจากค่าเผื่อราคาต่อหน่วยสุทธิ 2% ทีตั้งไว้
-   สำหรับรายการ USB ไดร์ฟ คอลัมน์การจับคู่ปริมาณใบรับสินค้าจะว่างเปล่า เนื่องจากการจับคู่แบบสองทางไม่ตรงกับปริมาณรายการใบแจ้งหนี้และรายการใบรับสินค้า

หากมีความจำเป็นต้องได้รับการอนุมัติเพื่อลงรายการใบแจ้งหนี้ที่ยังมีความขัดแย้งกัน จะต้องเลือกตัวสลับสถานะการอนุมัติลงรายการที่ยังมีความขัดแย้งกันในหน้ารายละเอียดการจับคู่ใบแจ้งหนี้ก่อน จึงจะสามารถลงรายการใบแจ้งหนี้ที่มีข้อผิดพลาดในการการจับคู่ราคาและปริมาณได้ หากไม่จำเป็นต้องได้รับการอนุมัติ การประมวลผลใบแจ้งหนี้จะยังสามารถดำเนินต่อได้ ถ้าไม่มีข้อผิดพลาดอื่น ๆในการลงรายการบัญชี


สำหรับข้อมูลเพิ่มเติม ดู [การจับคู่ใบแจ้งหนี้บัญชีเจ้าหนี้](accounts-payable-invoice-matching.md)



