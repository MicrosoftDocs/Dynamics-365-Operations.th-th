---
title: "การบริหารจัดการกะและลิ้นชักเงินสด"
description: "บทความนี้อธิบายวิธีการตั้งค่าและการใช้กะการขายหน้าร้านแบบขายปลีก (POS) สองชนิด ซึ่งได้แก่ แบบสแตนด์อโลน และที่ใช้ร่วมกัน กะที่ใช้ร่วมกันสามารถใช้ได้โดยผู้ใช้หลายคนในสถานที่หลายแห่ง ในขณะที่กะแบบสแตนด์อโลนสามารถใช้ได้โดยผู้ปฏิบัติงานเดียวเท่านั้นในแต่ละครั้ง"
author: rubencdelgado
manager: AnnBe
ms.date: 02/15/2018
ms.topic: article
ms.prod: 
ms.service: dynamics-365-retail
ms.technology: 
ms.search.form: RetailHardwareProfile, RetailTerminalTable
audience: Application User
ms.reviewer: josaw
ms.search.scope: Core, Operations, Retail
ms.custom: 105011
ms.assetid: 49a0fcc9-d4db-45ad-8c4b-213ccaced82b
ms.search.region: global
ms.search.industry: Retail
ms.author: rubendel
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.translationtype: HT
ms.sourcegitcommit: 8a24f8adc4f7886a1f942d83f7a4eb12e7034fcd
ms.openlocfilehash: c1483d3240d266845cea7789b70c038cb98fdfcc
ms.contentlocale: th-th
ms.lasthandoff: 03/22/2018

---

# <a name="shift-and-cash-drawer-management"></a>การบริหารจัดการกะและลิ้นชักเงินสด

[!INCLUDE [banner](includes/banner.md)]

บทความนี้อธิบายวิธีการตั้งค่าและการใช้กะการขายหน้าร้านแบบขายปลีก (POS) สองชนิด ซึ่งได้แก่ แบบสแตนด์อโลน และที่ใช้ร่วมกัน กะที่ใช้ร่วมกันสามารถใช้ได้โดยผู้ใช้หลายคนในสถานที่หลายแห่ง ในขณะที่กะแบบสแตนด์อโลนสามารถใช้ได้โดยผู้ปฏิบัติงานเดียวเท่านั้นในแต่ละครั้ง

กะการขายหน้าร้านแบบขายปลีก (POS) มีสองชนิด ได้แก่ แบบสแตนด์อโลน และที่ใช้ร่วมกัน กะแบบสแตนด์อโลนสามารถใช้ได้โดยผู้ปฏิบัติงานคนเดียวเท่านั้นในแต่ละครั้ง กะที่ใช้ร่วมกันสามารถใช้ได้โดยผู้ใช้หลายคนในสถานที่หลายแห่ง ดังนั้น พวกเขาจึงสามารถสร้างกะเดียวสำหรับผู้ปฏิบัติงานหลายรายในร้านค้าเดียวได้อย่างมีประสิทธิภาพ

## <a name="standalone-shifts"></a>กะแบบสแตนด์อโลน
กะแบบสแตนด์อโลนจะใช้ในสถานการณ์สมมติ POS ดั้งเดิมแบบถาวรซึ่งมีการกระทบยอดเงินสดโดยอิสระสำหรับเครื่องบันทึกเงินสด POS แต่ละเครื่อง ตัวอย่างเช่น ในร้านค้าขายของชำ โดยปกติจะมีเครื่องบันทึกเงินสด POS แบบถาวรหลายเครื่อง และมอบหมายพนักงานเก็บเงินหนี่งคนสำหรับแต่ละเครื่อง ในกรณีนี้ เครื่องบันทึกเงินสดแต่ละเครื่องมีแนวโน้มที่จะใช้กะแบบสแตนด์อโลน และพนักงานเก็บเงินจะมีหน้าที่รับผิดชอบลิ้นชักเก็บเงินและเงินสดในเครื่องนั้นๆ กะแบบสแตนด์อโลนครอบคลุมกิจกรรมทั้งหมดในเครื่องบันทึกเงินสดในระหว่างกะการทำงานของพนักงานเก็บเงิน กิจกรรมต่างๆ รวมถึงยอดเงินคงค้างที่เก็บไว้ในลิ้นชักเก็บเงิน การนำออกและการเพิ่มเงินสดผ่านการดำเนินการต่างๆ เช่น การนำเข้าธนาคารหรือการป้อนข้อมูลเศษเงินทอน และการตรวจนับเงินเมื่อสิ้นสุดกะ

### <a name="set-up-a-stand-alone-shift"></a>ติดตั้งกะแบบสแตนด์อโลน

กะแบบสแตนด์อโลนถูกกำหนดที่ระดับลิ้นชักเงินสด ขั้นตอนนี้อธิบายวิธีการตั้งค่ากะแบบสแตนด์อโลนบนเครื่องบันทึกเงินสด POS

1.  คลิก **การขายปลีก** &gt; **การตั้งค่าช่องทาง** &gt; **การตั้งค่า POS** &gt; **โพรไฟล์ POS** &gt; **โพรไฟล์ฮาร์ดแวร์**
2.  เลือกโพรไฟล์ฮาร์ดแวร์ที่จะใช้สำหรับกะแบบสแตนด์อโลน
3.  บน FastTab **ลิ้นชัก** ตรวจสอบว่าตัวเลือก **ลิ้นชักของกะที่ใช้ร่วมกัน** ถูกตั้งค่าเป็น **ไม่ใช่**
4.  คลิก **บันทึก**
5.  คลิก **การขายปลีก** &gt; **การตั้งค่าช่องทาง** &gt; **การตั้งค่า POS** &gt; **การลงทะเบียน**
6.  เลือกเครื่องบันทึกเงินสดที่จำเป็นต้องใช้กะแบบสแตนด์อโลน และจากนั้น คลิก **แก้ไข**
7.  ในฟิลด์ **โพรไฟล์ฮาร์ดแวร์** เลือกโพรไฟล์ฮาร์ดแวร์ที่คุณเลือกในขั้นตอนที่ 2
8.  คลิก **บันทึก**
9.  คลิก **การขายปลีก** &gt; **ไอทีการขายปลีก** &gt; **กำหนดการกระจาย**
10. เลือกการกำหนดการกระจาย **1090** และคลิก **เรียกใช้เดี๋ยวนี้** เพื่อซิงโครไนส์การเปลี่ยนแปลงกับ POS

### <a name="use-a-stand-alone-shift"></a>ใช้กะแบบสแตนด์อโลน

1.  ลงชื่อเข้าใช้ POS
2.  ถ้าไม่มีกะที่เปิดอยู่ เลือก **เปิดกะใหม่**
3.  ไปที่การดำเนินงาน **ตรวจนับยอดเงินเริ่มต้น** และระบุยอดเงินสดที่ถูกเพิ่มไปยังลิ้นชักเก็บเงินเพื่อเริ่มต้นวันทำงาน
4.  ดำเนินธุรกรรม
5.  เมื่อสิ้นสุดวัน เลือก **ตรวจนับเงิน** เพื่อตรวจนับยอดเงินสดที่ยังคงอยู่ในลิ้นชักเงินสด
6.  ป้อนยอดเงินสด และจากนั้นคลิก **บันทึก** เพื่อบันทึกการตรวจนับเงิน
7.  เลือก **ปิดกะ** เพื่อปิดกะนี้

**หมายเหตุ:** การดำเนินการอื่นๆ จะพร้อมใช้งานในระหว่างกะโดยขึ้นอยู่กับกระบวนการทางธุรกิจที่พร้อมใช้ การดำเนินงาน **การนำเงินฝากเข้าเซฟ** **การนำเงินฝากเข้าธนาคาร** และ **การเอาเงินออก** สามารถใช้เพื่อนำเงินออกจากลิ้นชักเก็บเงินในระหว่างวัน หรือ ก่อนปิดกะได้ ถ้าลิ้นชักเก็บเงินมีเงินสดจำนวนน้อย สามารถดำเนินการ **ป้อนข้อมูลเศษเงินทอน** เพื่อเพิ่มเงินสดในลิ้นชักเก็บเงินได้

## <a name="shared-shifts"></a>กะที่ใช้ร่วมกัน
กะที่ใช้ร่วมกันจะใช้ในสภาพแวดล้อมที่พนักงานเก็บเงินหลายคนใช้ลิ้นชักเงินสดหรือชุดของลิ้นชักเงินสดร่วมกันตลอดทั้งวันทำงาน โดยปกติ กะที่ใช้ร่วมกันจะใช้ในสภาพแวดล้อม POS แบบเคลื่อนที่ ในสภาพแวดล้อมแบบเคลื่อนที่ พนักงานเก็บเงินแต่ละคนจะไม่ถูกมอบหมายและรับผิดชอบลิ้นชักเงินสดเดียว แต่พนักงานเก็บเงินทั้งหมดจะต้องสามารถชำระเงินการขาย และเพิ่มเงินสดลงในลิ้นชักเงินสดใดก็ตามที่อยู่ใกล้ตนที่สุด ในสถานการณ์สมมตินี้ ลิ้นชักเงินสดที่ใช้ร่วมกันระหว่างพนักงานเก็บเงินจะรวมอยู่ในกะที่ใช้ร่วมกัน ลิ้นชักเงินสดทั้งหมดในกะที่ใช้ร่วมกันจะรวมอยู่ในกะเดียวกันเพื่อวัตถุประสงค์ของกิจกรรมที่เกี่ยวข้องกับการจัดการเงินสดสำหรับกะนั้น ดังนั้น ยอดเงินเริ่มต้นสำหรับกะควรรวมผลรวมของเงินสดทั้งหมดในลิ้นชักเงินสดทั้งหมดที่อยู่ในกะที่ใช้ร่วมกัน เช่นเดียวกัน การตรวจนับเงินจะเป็นผลรวมของเงินสดทั้งหมดในลิ้นชักเงินสดทั้งหมดที่อยู่ในกะที่ใช้ร่วมกัน **หมายเหตุ:** แต่ละร้านสามารถเปิดกะที่ใช้ร่วมกันได้เพียงหนี่งกะในแต่ละครั้ง สามารถใช้กะที่ใช้ร่วมกันและกะแบบสแตนด์อโลนได้ในร้านค้าเดียวกัน

### <a name="set-up-a-shared-shift"></a>ตั้งค่ากะที่ใช้ร่วมกัน

1.  คลิก **การขายปลีก** &gt; **การตั้งค่าช่องทาง** &gt; **การตั้งค่า POS** &gt; **โพรไฟล์ POS** &gt; **โพรไฟล์ฮาร์ดแวร์**
2.  เลือกโพรไฟล์ฮาร์ดแวร์ที่จะใช้สำหรับกะที่ใช้ร่วมกัน
3.  บน FastTab **ลิ้นชัก** ตั้งค่าตัวเลือก **ลิ้นชักของกะที่ใช้ร่วมกัน** เป็น **ใช่**
4.  คลิก **บันทึก**
5.  คลิก **การขายปลีก** &gt; **การตั้งค่าช่องทาง** &gt; **การตั้งค่า POS** &gt; **การลงทะเบียน**
6.  เลือกเครื่องบันทึกเงินสดที่จำเป็นต้องใช้กะที่ใช้ร่วมกัน และจากนั้น คลิก **แก้ไข**
7.  ในฟิลด์ **โพรไฟล์ฮาร์ดแวร์** เลือกโพรไฟล์ฮาร์ดแวร์ที่คุณเลือกในขั้นตอนที่ 2
8.  คลิก **บันทึก**
9.  คลิก **การขายปลีก** &gt; **ไอทีการขายปลีก** &gt; **กำหนดการกระจาย**
10. เลือกการกำหนดการกระจาย **1090** และคลิก **เรียกใช้เดี๋ยวนี้** เพื่อซิงโครไนส์การเปลี่ยนแปลงกับ POS

### <a name="use-a-shared-shift"></a>ใช้กะที่ใช้ร่วมกัน

1.  ลงชื่อเข้าใช้ POS
2.  ถ้า POS ยังไม่ได้เชื่อมต่อกับสถานีฮาร์ดแวร์ เลือก **การดำเนินการโดยไม่มีลิ้นชัก** จากนั้นเลือกการดำเนินการ **เลือกสถานีฮาร์ดแวร์** เพื่อทำให้สถานีฮาร์ดแวร์ใช้งานสำหรับกะที่ใช้ร่วมกัน ขั้นตอนนี้จำเป็นเฉพาะในครั้งแรกที่เครื่องบันทึกเงินสดถูกเพิ่มลงในสภาพแวดล้อมแบบกะที่ใช้ร่วมกัน
3.  ลงชื่อออกจาก POS และจากนั้น เข้าสู่ระบบกลับเข้าไปใหม่
4.  เลือก **สร้างกะใหม่**
5.  เลือก **ตรวจนับยอดเงินเริ่มต้น**
6.  ป้อนยอดเงินเริ่มต้นของลิ้นชักเงินสดในร้านค้าที่เป็นส่วนหนึ่งของกะที่ใช้ร่วมกัน และจากนั้น คลิก **บันทึก**
    -   เมื่อต้องการเพิ่มส่วนหนึ่งของยอดเงินเริ่มต้นในแต่ละลิ้นชักเงินสดในเวลาต่อมา ใช้การดำเนินการ **เลือกสถานีฮาร์ดแวร์** เพื่อทำให้อุปกรณ์ฮาร์ดแวร์ใช้งาน
    -   เมื่อต้องการเพิ่มลิ้นชักเก็บเงินที่เฉพาะเจาะจง ใช้การดำเนินการ **เปิดลิ้นชัก**
    -   ทำต่อไปจนกว่าลิ้นชักเงินสดทั้งหมดในกะที่ใช้ร่วมกันมีส่วนหนึ่งของยอดเงินเริ่มต้น

7.  เมื่อสิ้นสุดวัน เปิดลิ้นชักเงินสดแต่ละเครื่อง และเอาเงินสดออก
8.  หลังจากที่คุณได้เอาเงินสดออกจากลิ้นชักเงินสดสุดท้ายแล้ว ตรวจนับเงินสดทั้งหมดจากลิ้นชักเงินสดทั้งหมด
9.  ใช้การดำเนินการ **ตรวจนับเงิน** เพื่อระบุยอดเงินรวมของเงินสดจากลิ้นชักเงินสดทั้งหมดที่อยู่ในกะที่ใช้ร่วมกัน
10. ใช้การดำเนินการ **ปิดกะ** เพื่อปิดกะที่ใช้ร่วมกัน

## <a name="shift-operations"></a>การดำเนินงานกะ
การดำเนินการต่างๆ สามารถได้รับการเปลี่ยนแปลงสถานะเป็นกะ หรือเพิ่ม หรือลดยอดเงินในลิ้นชัก ส่วนด้านล่างนี้อธิบายการดำเนินงานกะเหล่านี้สำหรับ Dynamics 365 for Retail Modern POS and Cloud POS

**เปิดกะ**

POS กำหนดให้ผู้ใช้มีกะที่เปิดซึ่งใช้งานอยู่ ทำการดำเนินการใดๆ ที่จะส่งผลในธุรกรรมทางการเงิน เช่น การขาย การส่งคืนสินค้า หรือใบสั่งของลูกค้า  

ขณะที่ล็อกอินเข้าสู่ POS อันดับแรกระบบจะตรวจสอบเพื่อดูว่า ผู้ใช้มีกะที่ใช้งานอยู่ซึ่งพร้อมใช้งานบนเครื่องบันทึกเงินสดปัจจุบันหรือไม่ ถ้าไม่มี ผู้ใช้จึงสามารถเลือกที่จะเปิดกะใหม่ ดำเนินการกะที่มีอยู่ต่อไป หรือดำเนินการต่อเพื่อล็อกอินในโหมด "ไม่มีลิ้นชัก" โดยขึ้นอยู่กับการตั้งค่าคอนฟิกระบบและสิทธิ์ของพวกเขา

**ตรวจนับยอดเงินเริ่มต้น**

การดำเนินงานนี้มักจะเป็นการดำเนินการแรกที่จะใช้กะที่เปิดขึ้นใหม่ ผู้ใช้ระบุยอดเงินสดเริ่มต้นในลิ้นชักสำหรับกะ ซึ่งเป็นสิ่งสำคัญ เนื่องจากการคำนวณที่เกิน/ขาดที่เกิดขึ้น เมื่อมีการปิดบัญชีกะสำหรับยอดเงินนี้

**การป้อนข้อมูลเศษเงินทอน**

การป้อนข้อมูลเศษเงินทอนเป็นธุรกรรมที่ไม่ใช่การขายที่ดำเนินการในกะที่ใช้งานอยู่ และจะเพิ่มยอดเงินสดในลิ้นชัก ตัวอย่างทั่วไปของการป้อนข้อมูลเศษเงินทอนจะเป็นการเพิ่มเงินทอนเพิ่มเติมเข้าไปในลิ้นชัก เมื่อมีปริมาณต่ำ

**การเอาเงินออก**

การเอาเงินออกเป็นธุรกรรมที่ไม่ใช่การขายที่ดำเนินการในกะที่ใช้งานอยู่ เพื่อลดยอดเงินสดในลิ้นชัก ซึ่งโดยทั่วไปมักใช้ร่วมกับการป้อนข้อมูลเศษเงินทอนในกะต่างๆ ตัวอย่างเช่น เครื่องบันทึกเงินสด 1 มีปริมาณเงินทอนต่ำ ดังนั้นผู้ใช้บนเครื่องบันทึกเงินสด 2 จะดำเนินการเอาเงินออกเพื่อลดยอดเงินในลิ้นชัก จากนั้น ผู้ใช้บนเครื่องบันทึกเงินสด 1 จะดำเนินการป้อนข้อมูลเศษเงินทอนเพื่อเพิ่มยอด

**ระงับกะ**

ผู้ใช้สามารถระงับกะที่ใช้งานอยู่ของพวกเขาได้ เพื่อทำให้เครื่องบันทึกเงินสดปัจจุบันว่างสำหรับผู้ใช้รายอื่น หรือเพื่อย้ายกะของพวกเขาไปยังเครื่องบันทึกเงินสดอื่น (ซึ่งจะมักเรียกว่า "ลิ้นชักเก็บเงินแบบลอยตัว") 

การระงับกะป้องกันธุรกรรมใหม่ใดๆ หรือการเปลี่ยนแปลงไปยังกะ จนกว่าจะดำเนินต่อ

**ดำเนินการกะต่อไป**

การดำเนินการนี้ช่วยให้ผู้ใช้สามารถดำเนินการกะที่ระงับไว้ก่อนหน้านี้ต่อไปได้ บนเครื่องบันทึกเงินสดที่ยังไม่มีกะที่ใช้งานอยู่

**การตรวจนับเงิน**

การตรวจนับเงินเป็นการดำเนินการที่ผู้ใช้ใช้เพื่อระบุจำนวนเงินรวมในลิ้นชักในขณะนี้ ส่วนมากจะเป็นก่อนปิดกะ นี่คือค่าที่เปรียบเทียบกับกะที่คาดไว้เพื่อคำนวณยอดเงินเกิน/ขาด

**การนำเงินฝากเข้าเซฟ**

การนำเงินฝากเข้าเซฟสามารถดำเนินการได้ตลอดเวลาในกะที่ใช้งานอยู่ การดำเนินการนี้เอาเงินออกจากลิ้นชัก ดังนั้นจึงสามารถถูกโอนย้ายไปยังที่ตั้งที่ปลอดภัยมากขึ้น เช่น เซฟในห้องด้านหลัง ยอดเงินรวมที่บันทึกไว้สำหรับการนำเงินฝากเข้าเซฟยังคงถูกรวมไว้ในยอดรวมของกะ แต่ไม่จำเป็นต้องถูกนับให้เป็นส่วนหนึ่งของการตรวจนับเงิน

**การนำเงินฝากเข้าธนาคาร**

เช่นดียวกับการนำเงินฝากเข้าเซฟ การนำเงินฝากเข้าธนาคารจะยังถูกดำเนินการในกะที่ใช้งานอยู่อีกด้วย การดำเนินการนี้เอาเงินออกจากกะเพื่อจัดเตรียมสำหรับการฝากธนาคาร

**ปิดซ่อนกะ**

กะที่ปิดซ่อนอยู่เป็นกะที่ไม่ได้ใช้งานแล้ว แต่ยังไม่ได้ถูกปิดโดยสมบูรณ์ กะที่ปิดซ่อนอยู่ไม่สามารถถูกดำเนินต่อได้เหมือนกะที่ระงับ แต่กระบวนงาน เช่น ตรวจนับยอดเงินเริ่มต้น และการตรวจนับเงินสามารถทำได้ในภายหลัง หรือจากเครื่องบันทึกเงินสดที่แตกต่างกัน

โดยทั่วไปกะที่ปิดซ่อนอยู่มักใช้ในการทำให้เครื่องบันทึกเงินสดว่างสำหรับผู้ใช้ใหม่หรือกะใหม่ โดยไม่ต้องตรวจนับทั้งหมด กระทบยอด และปิดกะนี้ก่อน 

**ปิดกะ**

การดำเนินงานนี้คำนวณผลรวมกะ ยอดเงินเกิน/ขาด และดำเนินการขั้นสุดท้ายกับกะที่ปิดซ่อนอยู่หรือใช้งานอยู่ กะที่ปิดไม่สามารถดำเนินการต่อหรือปรับเปลี่ยนได้  

**จัดการกะ**

การดำเนินงานนี้อนุญาตให้ผู้ใช้สามารถดูกะทั้งหมดที่ใช้งานอยู่ ที่ถูกระงับ และที่ปิดซ่อนอยู่ สำหรับร้านค้าได้ โดยขึ้นอยู่กับสิทธิ์ของพวกเขา ผู้ใช้สามารถดำเนินการกระบวนงานการปิดบัญชีสุดท้ายได้ เช่น การตรวจนับเงิน และปิดกะสำหรับกะที่ปิดซ่อนอยู่ การดำเนินการนี้จะอนุญาตให้ผู้ใช้สามารถดู และลบกะที่ไม่ถูกต้องในเหตุการณ์ไม่ค่อยเกิดขึ้น ที่กะถูกทิ้งไว้ในสถานะที่ไม่ถูกต้องหลังจากการสลับระหว่างโหมดออนไลน์และออฟไลน์ กะที่ไม่ถูกต้องเหล่านี้จะไม่ประกอบด้วย ข้อมูลทางการเงินหรือข้อมูลเกี่ยวกับธุรกรรมที่จำเป็นสำหรับการกระทบยอด 

