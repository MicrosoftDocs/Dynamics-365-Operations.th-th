---
title: การค้นหาผลิตภัณฑ์และการค้นหาลูกค้าในการขายหน้าร้าน (POS)
description: หัวข้อนี้ให้ภาพรวมของการพัฒนาที่ได้ถูกทำไปยังผลิตภัณฑ์และฟังก์ชันการค้นหาลูกค้าใน Microsoft Dynamics 365 for Retail
author: ShalabhjainMSFT
manager: AnnBe
ms.date: 03/08/2019
ms.topic: article
ms.prod: ''
ms.service: dynamics-365-retail
ms.technology: ''
audience: Application user
ms.reviewer: josaw
ms.search.scope: Core, Operations, Retail
ms.custom: 141393
ms.assetid: ''
ms.search.region: Global
ms.search.industry: Retail
ms.author: shajain
ms.search.validFrom: 2017-06-30
ms.dyn365.ops.version: Retail April 2017 update
ms.openlocfilehash: a1593445af41cba30bdc35933302d0873e313585
ms.sourcegitcommit: 0bd0215d0735ed47b1b8af93a80bcdbf7ca2cc49
ms.translationtype: HT
ms.contentlocale: th-TH
ms.lasthandoff: 03/08/2019
ms.locfileid: "789880"
---
# <a name="product-search-and-customer-search-in-the-point-of-sale-pos"></a>การค้นหาผลิตภัณฑ์และการค้นหาลูกค้าในการขายหน้าร้าน (POS)

[!include [banner](includes/banner.md)]

การขายหน้าร้านที่สมัยใหม่ (MPOS) และการขายหน้าร้านระบบ Cloud (CPOS) ให้ฟังก์ชันการค้นหาที่ใช้งานง่ายสำหรับผลิตภัณฑ์และลูกค้า เนื่องจากแถบการค้นหาจะปรากฏที่ด้านบนของหน้าต่าง MPOS และ CPOS เสมอ พนักงานสามารถค้นหาผลิตภัณฑ์และลูกค้าได้อย่างรวดเร็ว

พนักงานสามารถค้นหาผลิตภัณฑ์ในการจัดประเภทและแค็ตตาล็อกที่เชื่อมโยงกับร้านค้าปัจจุบันได้ พวกเขายังสามารถค้นหาในการจัดประเภทและแค็ตตาล็อกที่เชื่อมโยงกับร้านค้าอื่นใดๆ ในบริษัทได้ด้วย ดังนั้น พนักงานเก็บเงินสามารถขายและส่งคืนผลิตภัณฑ์นอกการจัดประเภทร้านค้าได้ ในทำนองเดียวกัน พนักงานสามารถค้นหาลูกค้าที่เชื่อมโยงกับร้านค้าปัจจุบันหรือร้านค้าอื่นใดๆ ในบริษัทได้ นอกจากนี้ พนักงานสามารถค้นหาลูกค้าที่เชื่อมโยงกับบริษัทอื่นในองค์กรหลักได้

## <a name="product-search"></a>การค้นหาผลิตภัณฑ์

โดยค่าเริ่มต้น การค้นหาผลิตภัณฑ์จะเสร็จสิ้นในการจัดประเภทของร้านค้า การค้นหาชนิดนี้เรียกว่า *การค้นหาผลิตภัณฑ์เฉพาะที่* อย่างไรก็ตาม พนักงานสามารถสลับไปยังแค็ตตาล็อกใด ๆ ที่เชื่อมโยงกับร้านค้าปัจจุบัน หรือพวกเขาสามารถค้นหาในร้านค้าอื่นได้อย่างง่ายดาย การค้นหาชนิดนี้เรียกว่า *การค้นหาผลิตภัณฑ์ระยะไกล* เมื่อต้องการเปลี่ยนแค็ตตาล็อก เลือกปุ่ม **ประเภท** ทางด้านซ้ายของหน้า ที่ด้านบนของบานหน้าต่างที่ปรากฏ เลือกปุ่ม **เปลี่ยนแค็ตตาล็อก** และจากนั้น เลือกแค็ตตาล็อกหนึ่งรายการที่พร้อมใช้งานเพื่อเรียกดู ระบบจะค้นหาแค็ตตาล็อกที่เลือกสำหรับผลิตภัณฑ์

ในหน้า **เปลี่ยนแค็ตตาล็อก** พนักงานสามารถเลือกร้านค้าใดก็ได้ หรือพวกเขาสามารถค้นหาผลิตภัณฑ์สำหรับร้านค้าทั้งหมดได้อย่างง่ายดาย

![การเปลี่ยนแค็ตตาล็อก](./media/Changecatalog.png "การเปลี่ยนแค็ตตาล็อก")
 
การค้นหาผลิตภัณฑ์เฉพาะที่จะค้นหาในคุณสมบัติผลิตภัณฑ์ต่อไปนี้:

- หมายเลขผลิตภัณฑ์
- ชื่อผลิตภัณฑ์
- คำอธิบาย
- มิติ
- บาร์โค้ด
- ชื่อสำหรับค้นหา

### <a name="enhancements-to-local-product-searches"></a>การปรับปรุงการค้นหาผลิตภัณฑ์เฉพาะที่

ขณะนี้ ประสบการณ์การใช้งานสำหรับการค้นหาผลิตภัณฑ์เฉพาะใช้งานได้ง่ายขึ้น มีการปรับปรุงดังต่อไปนี้

- เมนูแบบหล่นลงของผลิตภัณฑ์และลูกค้าได้ถูกเพิ่มลงในแถบค้นหา เพื่อให้พนักงานสามารถเลือกทั้ง **ผลิตภัณฑ์** หรือ **ลูกค้า** ก่อนที่จะทำการค้นหา โดยค่าเริ่มต้น **ผลิตภัณฑ์** จะถูกเลือกไว้ ดังที่แสดงในภาพประกอบต่อไปนี้
- สำหรับการค้นหาคำสำคัญหลายคำ (กล่าวคือ สำหรับการค้นหาที่ใช้คำที่ใช้ค้นหา) ผู้ค้าปลีกสามารถตั้งค่าคอนฟิกได้ว่าผลการค้นหาจะรวมผลลัพธ์ที่ตรงกับคำที่ใช้ค้นหา *ใดๆ* หรือเฉพาะผลลัพธ์ที่ตรงกับคำที่ใช้ค้นหา *ทั้งหมด* การตั้งค่านี้จะพร้อมใช้งานในโพรไฟล์ฟังก์ชัน POS ในกลุ่มใหม่ที่ชื่อว่า **การค้นหาผลิตภัณฑ์** การตั้งค่าเริ่มต้นคือ **ตรงกับคำที่ใช้ค้นหาใด ๆ** การตั้งค่านี้ยังเป็นการตั้งค่าที่แนะนำอีกด้วย เมื่อการตั้งค่า **จับคู่เงื่อนไขการค้นหาใดๆ** ถูกใช้ ผลิตภัณฑ์ทั้งหมดที่ตรงกับเงื่อนไขการค้นหาทั้งหมดหรือบางส่วน อย่างน้อยหนึ่งรายการ จะถูกส่งกลับเป็นผลลัพธ์ ผลลัพธ์ดังกล่าวจะถูกเรียงลำดับในลำดับของผลิตภัณฑ์จากน้อยไปหามาก ที่มีรายการที่ตรงกับคำสำคัญมากที่สุด (แบบเต็ม หรือบางส่วน) โดยอัตโนมัติ

    การตั้งค่า **ตรงกับคำที่ใช้ค้นหาทั้งหมด** ส่งกลับเฉพาะผลิตภัณฑ์ที่ตรงกับคำที่ใช้ค้นหาทั้งหมด (ทั้งหมดหรือบางส่วน) การตั้งค่านี้มีประโยชน์เมื่อชื่อผลิตภัณฑ์ยาว และพนักงานต้องการดูเฉพาะผลิตภัณฑ์ที่จำกัดในผลการค้นหา อย่างไรก็ตาม การค้นหาชนิดนี้มีข้อจำกัดสองประการ:

    - การค้นหาจะเสร็จสิ้นบนคุณสมบัติของผลิตภัณฑ์แต่ละรายการ ตัวอย่างเช่น จะมีการส่งกลับเฉพาะผลิตภัณฑ์ที่มีคำสำคัญในการค้นหาทั้งหมดในคุณสมบัติของผลิตภัณฑ์อย่างน้อยหนึ่งอย่าง
    - ไม่มีการค้นหามิติ

- ขณะนี้ผู้ค้าปลีกสามารถกำหนดค่าการค้นหาผลิตภัณฑ์เพื่อแสดงคำแนะนำในการค้นหาเมื่อผู้ใช้พิมพ์ชื่อผลิตภัณฑ์ การตั้งค่าใหม่สำหรับฟังก์ชันนี้จะพร้อมใช้งานในโพรไฟล์ฟังก์ชัน POS ในกลุ่มที่ชื่อว่า **การค้นหาผลิตภัณฑ์** การตั้งค่าจะมีชื่อว่า **แสดงคำแนะนำการค้นหาขณะพิมพ์** ฟังก์ชันนี้สามารถช่วยพนักงานสามารถค้นหาผลิตภัณฑ์ที่พวกเขากำลังค้นหาได้อย่างรวดเร็ว เนื่องจากไม่ต้องพิมพ์ชื่อทั้งหมดด้วยตนเอง
- ในขณะนี้อัลกอริทึมการค้นหาผลิตภัณฑ์มีการค้นหาคำที่ใช้ค้นหาในคุณสมบัติของผลิตภัณฑ์ **ชื่อการค้นหา** อีกด้วย

    ![คำแนะนำผลิตภัณฑ์](./media/Productsuggestions.png "คำแนะนำผลิตภัณฑ์")

## <a name="customer-search"></a>ค้นหาลูกค้า

การค้นหาลูกค้าถูกใช้เพื่อค้นหาลูกค้าสำหรับวัตถุประสงค์ต่าง ๆ ตัวอย่างเช่น พนักงานอาจต้องการดูรายการสิ่งที่ต้องการของลูกค้า หรือประวัติการซื้อ หรือเพิ่มลูกค้าลงในธุรกรรม อัลกอริทึมการค้นหาตรงกับเงื่อนไขการค้นหาโดยเทียบกับค่าที่ปรากฏในคุณสมบัติของลูกค้าต่อไปนี้: ชื่อ อีเมล โทรศัพท์ หมายเลขบัตรสมาชิก ที่อยู่ และหมายเลขบัญชี ในบรรดารายการเหล่านี้ คุณสมบัติชื่อให้ความยืดหยุ่นมากที่สุด เมื่อต้องการค้นหาคำสำคัญหลายรายการ เนื่องจากอัลกอริทึมส่งกลับลูกค้าทั้งหมดที่ตรงกับคำสำคัญในการค้นหาใดๆ และลูกค้าที่ตรงกับคำสำคัญมากที่สุด ปรากฏที่ด้านบนของผลลัพธ์ ลักษณะการทำงานนี้ช่วยพนักงานเก็บเงินในสถานการณ์ที่พวกเขากำลังค้นหาโดยการพิมพ์ชื่อเต็ม แต่มีการสลับนามสกุลและชื่อจริงในระหว่างการป้อนข้อมูลเริ่มต้น อย่างไรก็ตาม สำหรับเหตุผลด้านประสิทธิภาพการทำงาน คุณสมบัติทั้งหมดอื่นๆ รักษาลำดับของคำสำคัญในการค้นหา ดังนั้นถ้าคำสำคัญในการค้นหาไม่ตรงกับลำดับที่มีการจัดเก็บข้อมูล จากนั้น จะไม่มีการส่งคืนผลลัพธ์ใดๆ

โดยค่าเริ่มต้น การค้นหาลูกค้าจะเสร็จสิ้นในสมุดที่อยู่ของลูกค้าที่เชื่อมโยงกับร้านค้า การค้นหาชนิดนี้เรียกว่า *การค้นหาลูกค้าเฉพาะที่* อย่างไรก็ตาม พนักงานยังสามารถค้นหาลูกค้าได้แบบครอบคลุม กล่าวคือ พวกเขาสามารถค้นหาในแต่ละร้านค้าของบริษัท และในบรรดานิติบุคคลอื่น ๆ ทั้งหมดได้ การค้นหาชนิดนี้เรียกว่า *การค้นหาลูกค้าระยะไกล*

เมื่อต้องการค้นหาแบบครอบคลุม พนักงานสามารถเลือกปุ่ม **กรองผลลัพธ์** ที่ด้านล่างของหน้า จากนั้นเลือกตัวเลือก **ค้นหาร้านค้าทั้งหมด** ดังที่แสดงในภาพประกอบต่อไปนี้ได้ ในกรณีนี้ ไม่ใช่เฉพาะลูกค้าที่ถูกส่งคืน ฝ่ายทุกชนิดที่เป็นส่วนหนึ่งของสมุดที่อยู่ใด ๆ ในศูนย์ควบคุมจะถูกส่งคืนด้วย ฝ่ายเหล่านี้รวมถึงผู้ปฏิบัติงาน ผู้จัดจำหน่าย ผู้ติดต่อ และคู่แข่ง

> [!NOTE]
> ต้องป้อนอย่างน้อยสี่อักขระสำหรับการค้นหาลูกค้าระยะไกลเพื่อให้ส่งคืนผลลัพธ์

ในการค้นหาลูกค้าระยะไกล รหัสลูกค้าจะไม่ถูกแสดงสำหรับลูกค้าจากนิติบุคคลอื่น ๆ เนื่องจากไม่มีการสร้างรหัสลูกค้าสำหรับฝ่ายเหล่านั้นในบริษัทปัจจุบัน อย่างไรก็ตาม ถ้าพนักงานเปิดหน้ารายละเอียดลูกค้า ระบบจะสร้างรหัสลูกค้าสำหรับฝ่ายโดยอัตโนมัติ และยังเชื่อมต่อสมุดที่อยู่ของลูกค้าของร้านค้ากับลูกค้าอีกด้วย ดังนั้น ลูกค้าจะปรากฏในการค้นหาร้านค้าเฉพาะที่ที่เสร็จสิ้นในภายหลัง

![การค้นหาลูกค้าทั้งหมด](./media/Globalcustomersearch.png "การค้นหาลูกค้าทั้งหมด")

### <a name="enhancements-to-local-customer-search"></a>การปรับปรุงไปยังการค้นหาลูกค้าเฉพาะที่

การค้นหาที่ยึดตามหมายเลขโทรศัพท์ได้ถูกทำให้ง่ายขึ้น ขณะนี้ การค้นหาเหล่านี้ละเว้นอักขระพิเศษ เช่น ช่องว่าง ยติภังค์ และวงเล็บ ที่อาจถูกเพิ่ม เมื่อมีการสร้างลูกค้า ดังนั้น พนักงานเก็บเงินไม่ต้องกังวลเกี่ยวกับรูปแบบหมายเลขโทรศัพท์ เมื่อทำการค้นหา นอกจากนี้ พวกเขายังสามารถค้นหาลูกค้าได้โดยการพิมพ์หมายเลขโทรศัพท์บางส่วน ถ้าหมายเลขโทรศัพท์รวมอักขระพิเศษ คุณยังจะพบได้โดยการค้นหาหมายเลขที่ปรากฏขึ้นหลังจากอักขระพิเศษ ตัวอย่างเช่น ถ้ามีการป้อนหมายเลขโทรศัพท์ของลูกค้าเป็น **123-456-7890** พนักงานเก็บเงินสามารถค้นหาลูกค้าได้โดยพิมพ์ **123** **456** **7890** หรือ **1234567890** หรือโดยป้อนตัวเลขสองสามตัวแรกของหมายเลขโทรศัพท์

การค้นหาลูกค้าดั้งเดิมอาจใช้เวลานาน เนื่องจากจะค้นหาทั่วทั้งฟิลด์ที่หลากหลาย ขณะนี้ พนักงานเก็บเงินสามารถค้นหาได้ในคุณสมบัติแบบกำหนดเองเดียวแทน เช่น ชื่อ ที่อยู่อีเมล หรือหมายเลขโทรศัพท์ คุณสมบัติที่ใช้อัลกอริทึมการค้นหาลูกค้าเรียกกันโดยรวมว่า *เกณฑ์การค้นหาลูกค้า* ผู้ดูแลระบบสามารถตั้งค่าคอนฟิกเกณฑ์อย่างน้อยหนึ่งรายการได้อย่างง่ายดาย เป็นทางลัดที่จะปรากฏใน POS เนื่องจากการค้นหาถูกจำกัดอยู่ที่เงื่อนไขเดียว จะมีการแสดงเฉพาะผลการค้นหาที่เกี่ยวข้อง และประสิทธิภาพการทำงานจะดีขึ้นมากกว่าประสิทธิภาพการทำงานของการค้นหาลูกค้ามาตรฐาน ภาพประกอบต่อไปนี้แสดงทางลัดในการค้นหาลูกค้าใน POS

![ทางลัดในการค้นหาลูกค้า](./media/SearchShortcutsPOS.png "ทางลัดในการค้นหาลูกค้า")

เพื่อตั้งค่าเกณฑ์การค้นหาเป็นทางลัด ผู้ดูแลต้องเปิดหน้า **พารามิเตอร์ Retail** ใน Microsoft Dynamics 365 for Finance and Operations และจากนั้นบนแท็บ **เกณฑ์การค้นหา POS** เลือกเกณฑ์ทั้งหมดที่ควรถูกแสดงเป็นทางลัด

![ตั้งค่าคอนฟิกทางลัดในการค้นหา](./media/ConfigureShortcutsAX.png "ตั้งค่าคอนฟิกทางลัดในการค้นหา")

> [!NOTE]
> ถ้าคุณเพิ่มทางลัดมากเกินไป เมนูแบบหล่นลงบนแถบการค้นหาใน POS จะกลายเป็นระเบียบ และประสบการณ์การค้นหาของพนักงานจะได้รับผลกระทบ เราขอแนะนำให้ คุณเพิ่มทางลัดมากที่คุณต้องการเท่านั้น

ฟิลด์ **ลำดับการแสดงผล** กำหนดลำดับที่มีการแสดงทางลัดใน POS เกณฑ์ที่ถูกแสดงเป็นคุณสมบัติแบบสำเร็จรูป ที่อัลกอริทึมการค้นหาลูกค้าใช้เพื่อค้นหาลูกค้า อย่างไรก็ตาม คู่ค้าสามารถเพิ่มคุณสมบัติแบบกำหนดเองเป็นทางลัดการค้นหาได้ ในการเพิ่มคุณสมบัติแบบกำหนดเองเป็นทางลัดการค้นหา ผู้ดูแลระบบต้องขยายการแจงนับที่สามารถขยายได้ (enum) ที่จะใช้สำหรับเงื่อนไขในการค้นหาลูกค้า และจากนั้น ทำเครื่องหมายคุณสมบัติแบบกำหนดเองของคู่ค้าเป็นทางลัด คู่ค้ารับผิดชอบการเขียนโค้ดในการค้นหาผลลัพธ์ เมื่อมีการใช้ทางลัดแบบกำหนดเองของพวกเขาสำหรับการค้นหา

> [!NOTE]
> คุณสมบัติแบบกำหนดเองที่ถูกเพิ่มเข้าใน enum ไม่มีผลต่ออัลกอริทึมการค้นหาลูกค้ามาตรฐาน กล่าวอีกอย่างหนึ่งคือ อัลกอริทึมการค้นหาลูกค้าจะไม่ค้นหาในคุณสมบัติแบบกำหนดเอง ผู้ใช้สามารถใช้คุณสมบัติแบบกำหนดเองสำหรับการค้นหาได้ ก็ต่อเมื่อมีการเพิ่มคุณสมบัติแบบกำหนดเองนั้นเป็นทางลัด หรือหากอัลกอริทึมการค้นหาเริ่มต้นถูกแทนที่
