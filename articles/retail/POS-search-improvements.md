---
title: "การค้นหาผลิตภัณฑ์และการค้นหาลูกค้าใน POS"
description: "หัวข้อนี้แสดงภาพรวมของการปรับปรุงฟังก์ชันการค้นหาผลิตภัณฑ์และลูกค้าใน Dynamics 365 for Retail"
author: ShalabhjainMSFT
manager: AnnBe
ms.date: 08/16/2017
ms.topic: article
ms.prod: 
ms.service: dynamics-365-retail
ms.technology: 
audience: Application user
ms.reviewer: josaw
ms.search.scope: Core, Operations, Retail
ms.custom: 141393
ms.assetid: 
ms.search.region: Global
ms.search.industry: Retail
ms.author: shajain
ms.search.validFrom: 2017-06-30
ms.dyn365.ops.version: Retail April 2017 update
ms.translationtype: HT
ms.sourcegitcommit: ceea24519d641c676521771cee274feb64ca7783
ms.openlocfilehash: 5f6f9a02b20549a75941d367c1b46e3439360078
ms.contentlocale: th-th
ms.lasthandoff: 01/19/2018

---

# <a name="overview-of-product-and-customer-search-in-point-of-sale"></a>ภาพรวมของการค้นหาผลิตภัณฑ์และลูกค้าในการขายหน้าร้าน

[!include[banner](includes/banner.md)]

การขายหน้าร้านที่สมัยใหม่ (MPOS) และการขายหน้าร้านระบบ Cloud (CPOS) ให้ฟังก์ชันการค้นหาที่ใช้งานซึ่งทำให้พนักงานร้านค้าสามารถค้นหาผลิตภัณฑ์และลูกค้าได้อย่างรวดเร็ว แถบการค้นหาจะปรากฏที่ด้านบนของ MPOS และ CPOS เสมอ เพื่อให้พนักงานสามารถค้นหาผลิตภัณฑ์และลูกค้าได้อย่างรวดเร็ว

พนักงานสามารถค้นหาผลิตภัณฑ์ในการจัดประเภทและแค็ตตาล็อกที่เชื่อมโยงกับร้านค้าปัจจุบัน และในการจัดประเภทและแค็ตตาล็อกที่เชื่อมโยงกับร้านค้าอื่น ๆ ในบริษัท ดังนั้น พนักงานเก็บเงินสามารถขายและส่งคืนผลิตภัณฑ์นอกการจัดประเภทร้านค้าได้ ในทำนองเดียวกัน พนักงานสามารถค้นหาลูกค้าที่เชื่อมโยงกับร้านค้าปัจจุบันหรือร้านค้าอื่น ๆ ในบริษัท นอกจากนี้ พนักงานยังสามารถค้นหาลูกค้าที่เชื่อมโยงกับบริษัทอื่นในองค์กรหลัก

## <a name="product-search"></a>การค้นหาผลิตภัณฑ์ 

โดยค่าเริ่มต้น การค้นหาผลิตภัณฑ์จะเสร็จสิ้นในการจัดประเภทของร้านค้า การค้นหาชนิดนี้เรียกว่า *การค้นหาผลิตภัณฑ์เฉพาะที่* อย่างไรก็ตาม พนักงานสามารถสลับไปยังแค็ตตาล็อกใด ๆ ที่เชื่อมโยงกับร้านค้าปัจจุบัน หรือพวกเขาสามารถค้นหาในร้านค้าอื่นได้อย่างง่ายดาย การค้นหาชนิดนี้เรียกว่า *การค้นหาผลิตภัณฑ์ระยะไกล* เมื่อต้องการเปลี่ยนแค็ตตาล็อก เลือกปุ่ม **ประเภท** ทางด้านซ้ายของหน้า ที่ด้านบนของบานหน้าต่างที่ปรากฏ เลือกปุ่ม **เปลี่ยนแค็ตตาล็อก** และจากนั้น เลือกแค็ตตาล็อกหนึ่งรายการที่พร้อมใช้งานเพื่อเรียกดู ระบบจะค้นหาแค็ตตาล็อกที่เลือกสำหรับผลิตภัณฑ์

ในหน้า **เปลี่ยนแค็ตตาล็อก** พนักงานสามารถเลือกร้านค้าใดก็ได้ หรือพวกเขาสามารถค้นหาผลิตภัณฑ์สำหรับร้านค้าทั้งหมดได้อย่างง่ายดาย

![การเปลี่ยนแค็ตตาล็อก](./media/Changecatalog.png "การเปลี่ยนแค็ตตาล็อก")
 
การค้นหาผลิตภัณฑ์เฉพาะที่จะค้นหาภายในคุณสมบัติผลิตภัณฑ์ต่อไปนี้:

- หมายเลขผลิตภัณฑ์
- ชื่อผลิตภัณฑ์
- คำอธิบาย
- มิติ
- บาร์โค้ด
- ชื่อสำหรับค้นหา

### <a name="enhancements-to-local-product-searches"></a>การปรับปรุงการค้นหาผลิตภัณฑ์เฉพาะที่

ประสบการณ์การใช้งานสำหรับการค้นหาผลิตภัณฑ์เฉพาะที่ได้รับการปรับปรุงให้ใช้งานได้ง่ายขึ้น มีการปรับปรุงดังต่อไปนี้

- เมนูแบบหล่นลงของผลิตภัณฑ์และลูกค้าได้ถูกเพิ่มลงในแถบค้นหา เพื่อให้พนักงานสามารถเลือกทั้ง **ผลิตภัณฑ์** หรือ **ลูกค้า** ก่อนที่จะทำการค้นหา โดยค่าเริ่มต้น **ผลิตภัณฑ์** จะถูกเลือกไว้ ดังที่แสดงในภาพประกอบต่อไปนี้
- สำหรับการค้นหาคำสำคัญหลายคำ (กล่าวคือ สำหรับการค้นหาที่ใช้คำที่ใช้ค้นหา) ผู้ค้าปลีกสามารถกำหนดว่าจะให้ผลการค้นหารวมผลลัพธ์ที่ตรงกับคำที่ใช้ค้นหาใด ๆ หรือเฉพาะผลลัพธ์ที่ตรงกับคำที่ใช้ค้นหาทั้งหมดได้ การตั้งค่านี้จะพร้อมใช้งานในฟังก์ชันโพรไฟล์ POS ภายใต้กลุ่มใหม่ที่ชื่อว่า **การค้นหาผลิตภัณฑ์** การตั้งค่าเริ่มต้นคือ **ตรงกับคำที่ใช้ค้นหาใด ๆ** การตั้งค่านี้ยังเป็นการตั้งค่าที่แนะนำอีกด้วย เมื่อการตั้งค่า **ตรงกับคำที่ใช้ค้นหาใด ๆ** ถูกใช้ ผลิตภัณฑ์ทั้งหมดที่ตรงทั้งหมดหรือบางส่วนกับคำที่ใช้ค้นหาอย่างน้อยหนึ่งคำจะถูกส่งกลับเป็นผลลัพธ์ และผลลัพธ์จะถูกเรียงลำดับจากน้อยไปหามากของผลิตภัณฑ์ที่มีคำสำคัญในการค้นหาที่ตรงมากที่สุดโดยอัตโนมัติ (ทั้งหมดหรือบางส่วน)

    การตั้งค่า **ตรงกับคำที่ใช้ค้นหาทั้งหมด** ส่งกลับเฉพาะผลิตภัณฑ์ที่ตรงกับคำที่ใช้ค้นหาทั้งหมด (ทั้งหมดหรือบางส่วน) การตั้งค่านี้มีประโยชน์เมื่อชื่อผลิตภัณฑ์ยาว และพนักงานต้องการดูเฉพาะผลิตภัณฑ์ที่จำกัดในผลการค้นหา อย่างไรก็ตาม การค้นหาชนิดนี้มีข้อจำกัดสองประการ:

    - การค้นหาจะเสร็จสิ้นบนคุณสมบัติของผลิตภัณฑ์แต่ละรายการ ตัวอย่างเช่น จะมีการส่งกลับเฉพาะผลิตภัณฑ์ที่มีคำสำคัญในการค้นหาทั้งหมดในคุณสมบัติของผลิตภัณฑ์อย่างน้อยหนึ่งอย่าง
    - ไม่มีการค้นหามิติ

- ขณะนี้ผู้ค้าปลีกสามารถกำหนดค่าการค้นหาผลิตภัณฑ์เพื่อแสดงคำแนะนำในการค้นหาเมื่อผู้ใช้พิมพ์ชื่อผลิตภัณฑ์ การตั้งค่าใหม่สำหรับฟังก์ชันนี้จะพร้อมใช้งานในโพรไฟล์ฟังก์ชัน POS ภายใต้กลุ่มใหม่ที่ชื่อว่า **การค้นหาผลิตภัณฑ์** การตั้งค่าจะมีชื่อว่า **แสดงคำแนะนำการค้นหาขณะพิมพ์** ฟังก์ชันนี้สามารถช่วยพนักงานสามารถค้นหาผลิตภัณฑ์ที่พวกเขากำลังค้นหาได้อย่างรวดเร็ว เนื่องจากไม่ต้องพิมพ์ชื่อทั้งหมดด้วยตนเอง
- ในขณะนี้อัลกอริทึมการค้นหาผลิตภัณฑ์มีการค้นหาคำที่ใช้ค้นหาในคุณสมบัติของผลิตภัณฑ์ **ชื่อการค้นหา** อีกด้วย

![คำแนะนำผลิตภัณฑ์](./media/Productsuggestions.png "คำแนะนำผลิตภัณฑ์")

## <a name="customer-search"></a>ค้นหาลูกค้า

การค้นหาลูกค้าถูกใช้เพื่อค้นหาลูกค้าสำหรับวัตถุประสงค์ต่าง ๆ ตัวอย่างเช่น พนักงานอาจต้องการดูรายการสิ่งที่ต้องการของลูกค้า หรือประวัติการซื้อ หรือเพิ่มลูกค้าลงในธุรกรรม ในกรณีของการค้นหาคำสำคัญหลายคำ อัลกอริทึมการค้นหาลูกค้าจะส่งกลับลูกค้าทั้งหมดที่ตรงกับคำสำคัญในการค้นหาใด ๆ อย่างไรก็ตาม ลูกค้าที่ตรงกับคำสำคัญในการค้นหามากที่สุดจะปรากฏที่ด้านบนของผลลัพธ์ ลักษณะการทำงานนี้คล้ายคลึงกับวิธีการที่โปรแกรมการค้นหาอื่น ๆ ชแสดงผลลัพธ์ อันดับแรกจะแสดงผลลัพธ์ที่ตรงกับคำที่ใช้ค้นหาที่มากที่สุด และจากนั้นจะแสดงผลลัพธ์ที่ตรงกับคำสำคัญในการค้นหาบางส่วน ลักษณะการทำงานนี้ช่วยพนักงานเก็บเงินในสถานการณ์ที่พวกเขากำลังใช้คำสำคัญหลายคำสำหรับการค้นหา แต่คำสำคัญคำใดคำหนึ่งมีการสะกดผิด

โดยค่าเริ่มต้น การค้นหาลูกค้าจะเสร็จสิ้นในสมุดที่อยู่ของลูกค้าที่เชื่อมโยงกับร้านค้า การค้นหาชนิดนี้เรียกว่า *การค้นหาลูกค้าเฉพาะที่* อย่างไรก็ตาม พนักงานยังสามารถค้นหาลูกค้าได้แบบครอบคลุม กล่าวคือ พวกเขาสามารถค้นหาในแต่ละร้านค้าของบริษัท และในบรรดานิติบุคคลอื่น ๆ ทั้งหมดได้ การค้นหาชนิดนี้เรียกว่า *การค้นหาลูกค้าระยะไกล*

เมื่อต้องการค้นหาแบบครอบคลุม พนักงานสามารถเลือกปุ่ม **กรองผลลัพธ์** ที่ด้านล่างของหน้า จากนั้นเลือกตัวเลือก **ค้นหาร้านค้าทั้งหมด** ดังที่แสดงในภาพประกอบต่อไปนี้ได้ ในกรณีนี้ ไม่ใช่เฉพาะลูกค้าที่ถูกส่งคืน ฝ่ายทุกชนิดที่เป็นส่วนหนึ่งของสมุดที่อยู่ใด ๆ ในศูนย์ควบคุมจะถูกส่งคืนด้วย ฝ่ายเหล่านี้รวมถึงผู้ปฏิบัติงาน ผู้จัดจำหน่าย ผู้ติดต่อ และคู่แข่ง

> [!NOTE]
> ต้องป้อนอย่างน้อยสี่อักขระสำหรับการค้นหาลูกค้าระยะไกลเพื่อให้ส่งคืนผลลัพธ์

ในการค้นหาลูกค้าระยะไกล รหัสลูกค้าจะไม่ถูกแสดงสำหรับลูกค้าจากนิติบุคคลอื่น ๆ เนื่องจากไม่มีการสร้างรหัสลูกค้าสำหรับฝ่ายเหล่านั้นในบริษัทปัจจุบัน อย่างไรก็ตาม ถ้าพนักงานเปิดหน้ารายละเอียดลูกค้า ระบบจะสร้างรหัสลูกค้าสำหรับฝ่ายโดยอัตโนมัติ และยังเชื่อมต่อสมุดที่อยู่ของลูกค้าของร้านค้ากับลูกค้าอีกด้วย ดังนั้น ลูกค้าจะปรากฏในการค้นหาร้านค้าเฉพาะที่ที่เสร็จสิ้นในภายหลัง

![การค้นหาลูกค้าทั้งหมด](./media/Globalcustomersearch.png "การค้นหาลูกค้าทั้งหมด")

### <a name="enhancements-to-local-customer-searches"></a>การปรับปรุงการค้นหาลูกค้าเฉพาะที่

การค้นหาลูกค้าเฉพาะที่ช่วยให้พนักงานสามารถค้นหาลูกค้าโดยเรียงตามหมายเลขโทรศัพท์ได้อย่างรวดเร็ว พนักงานไม่ต้องพิมพ์อักขระพิเศษใด ๆ ที่เพิ่มเข้าไปในหมายเลขโทรศัพท์ของลูกค้า เช่น ช่องว่าง ยติภังค์ หรือเครื่องหมายวงเล็บ ถึงแม้ว่าพนักงานเก็บเงินจะสามารถจัดเก็บหมายเลขโทรศัพท์ในรูปแบบใด ๆ (ตัวอย่างเช่น อาจรวมวงเล็บ ยติภังค์ สัญลักษณ์ และอื่น ๆ) พวกเขาสามารถค้นหาลูกค้าได้โดยการพิมพ์หมายเลขโทรศัพท์บางส่วนได้ ถ้าพนักงานเก็บเงินรวมอักขระพิเศษเมื่อเขาใส่หมายเลขโทรศัพท์ พนักงานเก็บเงินคนอื่น ๆ จะสามารถค้นหาลูกค้าได้โดยการพิมพ์หมายเลขที่ปรากฏหลังจากอักขระพิเศษ ตัวอย่างเช่น ถ้ามีการป้อนหมายเลขโทรศัพท์ของลูกค้าเป็น **123-456-7890** พนักงานเก็บเงินสามารถค้นหาลูกค้าได้โดยพิมพ์ **123**, **456**, **7890** หรือ **1234567890** หรือโดยป้อนตัวเลขสองสามตัวแรกของหมายเลขโทรศัพท์

