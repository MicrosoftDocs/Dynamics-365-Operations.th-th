---
title: "ภาพรวมการจัดการบุคลากร"
description: "หัวข้อนี้อธิบายวิธีที่คุณสามารถใช้บริการการจัดการบุคลากร (WFM) เพื่อใช้ประโยชน์จากไคลเอนต์จุดขาย (POS) ที่คุ้นเคย POS สมัยใหม่และ Cloud POS เพื่อให้ผู้จัดการร้านค้าสามารถจัดการบุคลากรของพวกเขาได้อย่างง่ายดาย"
author: shalabhjainmsft
manager: AnnBe
ms.date: 7/20/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: josaw
ms.search.scope: Operations, Core
ms.custom: 260624
ms.assetid: a4f9d315-9951-451c-8ee6-37f9b3b15ef0
ms.search.region: global
ms.search.industry: Retail
ms.author: shajain
ms.search.validFrom: 2017-07-30
ms.dyn365.ops.version: Retail July 2017 update
ms.translationtype: HT
ms.sourcegitcommit: d67ad79c068651f32ce7dc776bc460698557bc29
ms.openlocfilehash: f747dce6b9595de50297cb5af7db523d5f26a844
ms.contentlocale: th-th
ms.lasthandoff: 09/29/2017

---

# <a name="workforce-management-overview"></a>ภาพรวมการจัดการบุคลากร

[!include[banner](includes/banner.md)]
    
บริการการจัดการบุคลากร (WFM) ใช้ประโยชน์จากไคลเอนต์จุดขาย (POS) ที่คุ้นเคย POS สมัยใหม่และ Cloud POS เพื่อให้ผู้จัดการร้านค้าสามารถจัดการบุคลากรของพวกเขาได้อย่างง่ายดาย บริการ WFM ใช้กรอบงานส่วนขยายเพื่อดาวน์โหลดแพคเกจต่าง ๆ ที่เกี่ยวข้องใน POS แพคเกจเหล่านี้จะถูกดาวน์โหลดเมื่อ POS ปิดและเปิดใหม่ ดังนั้น เมื่อ Microsoft นำคุณลักษณะใหม่สำหรับ WFM ออกใช้ แอพลิเคชันของ POS จะต้องถูกปิดและเปิดใหม่

เมื่อใช้บริการนี้ ผู้จัดการร้านค้าสามารถสร้างและเผยแพร่กำหนดการทำงานรายสัปดาห์สำหรับร้านค้าของตนได้อย่างง่ายดาย จากนั้นผู้ปฏิบัติงานร้านค้าจะสามารถดูกำหนดการของตนเองและกำหนดการของเพื่อนร่วมงานของพวกเขาได้อย่างรวดเร็ว ในวิธีนี้ พวกเขาสามารถทราบว่าใครที่จะทำงานด้วยกันกับเขาในระหว่างกะที่กำหนด ผู้ปฏิบัติงานร้านค้ายังสามารถสร้างคำขอสำหรับการขาดงาน การสลับกะ และการเสนอกะ คำขอเหล่านี้ทั้งหมดก่อให้เกิดลำดับงานที่กำหนด

ในระหว่างกะ ผู้ปฏิบัติงานร้านค้าสามารถใช้ประโยชน์จากคุณลักษณะการตอกบัตรเข้าและตอกบัตรออกที่มีอยู่ในไคลเอนต์ POS จากนั้นข้อมูลจะถูกส่งไปยังศูนย์ควบคุม (HQ) สำหรับการประมวลผลค่าจ้าง คุณลักษณะการตอกบัตรเข้าและตอกบัตรออกเป็นความสามารถที่มีอยู่ของ POS ดูข้อมูลเพิ่มเติมเกี่ยวกับสถานการณ์จำลองการตั้งค่าและการสนับสนุนได้ที่ [การตอกบัตรเข้าและตอกบัตรออก](retail-time-attendance.md)

## <a name="supported-scenarios"></a>สถานการณ์จำลองที่ได้รับการสนับสนุน
ส่วนนี้แสดงข้อมูลเพิ่มเติมเกี่ยวกับสถานการณ์จำลองที่ได้รับการสนับสนุน

- **สร้างและเผยแพร่กำหนดการ** – บริการ WFM ใช้สิทธิ์ของ POS ที่ถูกตั้งค่าคอนฟิกใน HQ เพื่อกำหนดว่าผู้ปฏิบัติงานมีสิทธิ์ระดับผู้จัดการร้านค้าหรือไม่ ผู้จัดการร้านค้าเท่านั้นที่สามารถสร้างและเผยแพร่กำหนดการโดยใช้การดำเนินงานการจัดการกำหนดการ พวกเขาสามารถสร้างกำหนดการได้อย่างรวดเร็วโดยการคัดลอกและวางงานกะที่มีอยู่จากผู้ปฏิบัติงานหนึ่งไปยังผู้ปฏิบัติงานอื่น นอกจากนี้พวกเขายังสามารถสร้างกำหนดการโดยการนำเข้ากำหนดการจากสัปดาห์ใด ๆ ก่อนหน้านี้ไปยังสัปดาห์ปัจจุบัน

    ถ้ากำหนดการไม่ได้รับการเผยแพร่ กำหนดการนั้น ๆ จะอยู่ในสถานะแบบร่างและมีลักษณะแตกต่างจากกำหนดการที่เผยแพร่แล้ว ผู้จัดการร้านค้าสามารถเผยแพร่กำหนดเวลาได้โดยการคลิกปุ่ม **เผยแพร่** สำหรับสัปดาห์ใด ๆ หลังจากที่มีการเผยแพร่กำหนดการสำหรับสัปดาห์หนึ่ง การเปลี่ยนแปลงใด ๆ จะถูกเผยแพร่โดยอัตโนมัติ ตัวอย่างของการเปลี่ยนแปลง เช่น การเพิ่มและการลบของกะการทำงานหรือการขาดงาน หรือการแก้ไขกะทำงานหรือการขาดงาน ผู้ปฏิบัติงานร้านค้าสามารถดูได้เฉพาะกำหนดการที่เผยแพร่แล้วสำหรับสัปดาห์ต่าง ๆ
    
- **สร้างและอนุมัติคำขอ** – ผู้ปฏิบัติงานร้านค้าสามารถสร้างคำขอได้สามชนิด:

    - คำขอการขาดงาน
    - คำขอการสลับกะ
    - คำขอการเสนอกะ

    สามารถสร้างคำขอเหล่านี้ได้โดยการใช้การดำเนินการคำขอกำหนดการ คำขอแต่ละรายการจะตามด้วยลำดับงานที่กำหนดไว้ และผู้ปฏิบัติงานสามารถดูสถานะปัจจุบันของคำขอของพวกเขาได้อย่างง่ายดาย
    
    คำขอการขาดงานจะถูกส่งไปยังผู้จัดการร้านค้าโดยอัตโนมัติเพื่อขออนุมัติ ถ้ามีผู้จัดการร้านค้าหลายราย ผู้จัดการทั้งหมดจะสามารถดูคำขอที่ระบุได้ แต่จะมีเพียงผู้จัดการคนเดียวที่สามารถอนุมัติ หรือปฏิเสธได้ ชนิดการขาดงานจะถูกตั้งค่าคอนฟิกใน HQ ขายปลีก โดยการใช้หน้า **ชนิดการลางานและการขาดงาน** ในโมดูล **การขายปลีก** หลังจากที่ผู้จัดการร้านค้าอนุมัติหรือปฏิเสธคำขอ จะถูกย้ายไปยังแท็บ **ประวัติ** สำหรับการดำเนินการคำขอกำหนดการ
    
    อันดับแรกคำขอการสลับหรือการเสนอกะจะถูกส่งไปยังผู้ปฏิบัติงานที่คำขอถูกส่งไป ผู้จัดการร้านค้าสามารถดูคำขอได้เฉพาะหลังจากที่ผู้ปฏิบัติงานนี้ได้อนุมัติแล้ว ดังนั้น ถ้าผู้ปฏิบัติงานไม่ยอมรับคำขอการสลับกะหรือการเสนอกะ ผู้จัดการจะไม่สามารถดูได้ ผู้ปฏิบัติงานที่สร้างคำขอยังสามารถยกเลิกก่อนที่ผู้จัดการจะอนุมัติหรือปฏิเสธได้อีกด้วย

- **แสดงผู้ปฏิบัติงานร้านค้าที่ใช้งานอยู่ในมุมมองกำหนดการ** – เมื่อผู้ปฏิบัติงานถูกเพิ่มให้กับร้านค้าโดยการเชื่อมโยงเขากับสมุดที่อยู่ของพนักงานร้านค้าเป็นต้น ผู้ปฏิบัติงานจะกลายเป็นพร้อมใช้งานสำหรับการจัดกำหนดการในบริการ WFM ชุดงานที่เกิดซ้ำที่ชื่อว่า **ดำเนินการกับข้อมูลของผู้ปฏิบัติงานสำหรับการจัดการบุคลากร** จะถูกรันใน HQ งานนี้เป็นการจัดเตรียมการเชื่อมโยงผู้ปฏิบัติงานร้านค้าที่จะถูกส่งไปยัง Common Data Service (CDS)

    กระบวนการเดียวกันนี้ยังถูกใช้เมื่อผู้ปฏิบัติงานถูกลบออกจากร้านค้าอีกด้วย อย่างไรก็ตาม ผู้ปฏิบัติงานที่ถูกลบออกจะยังคงแสดงอยู่สำหรับสัปดาห์ที่ผ่านมา ปัจจุบัน และในอนาคต ถ้ากะการทำงานที่ใช้งานอยู่หรือการขาดงานถูกกำหนดให้กับผู้ปฏิบัติงาน ดังนั้น ถ้าไม่มีการลบกะงานและการขาดงานเหล่านี้ ผู้ปฏิบัติงานที่ถูกลบออกจะยังคงแสดงอยู่ตลอดช่วงสัปดาห์เหล่านี้

