---
title: "แค็ตตาล็อกของศูนย์บริการ"
description: "บทความนี้อธิบายถึงศูนย์บริการ – ฟังก์ชันเฉพาะสำหรับแค็ตตาล็อกใน Microsoft Dynamics 365 for Retail"
author: josaw1
manager: AnnBe
ms.date: 06/20/2017
ms.topic: article
ms.prod: 
ms.service: dynamics-365-retail
ms.technology: 
ms.search.form: RetailMCRChannelDetailPage, RetailCatalogDetails
audience: Application User
ms.reviewer: josaw
ms.search.scope: Core, Operations, Retail
ms.custom: 16231
ms.assetid: f28a827c-3a50-4d5e-83eb-e5a768db70a1
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: e5a97ab749259fcc97b269b0134792820ebf13af
ms.contentlocale: th-th
ms.lasthandoff: 11/03/2017

---

# <a name="call-center-catalogs"></a>แค็ตตาล็อกของศูนย์บริการ

[!INCLUDE [banner](includes/banner.md)]

บทความนี้อธิบายถึงศูนย์บริการ – ฟังก์ชันเฉพาะสำหรับแค็ตตาล็อกใน Microsoft Dynamics 365 for Retail

ในศูนย์บริการทางโทรศัพท์ คุณสามารถใช้แค็ตตาล็อกผลิตภัณฑ์เพื่อระบุผลิตภัณฑ์ที่คุณต้องการเสนอให้แก่ลูกค้า  ศูนย์บริการโดยทั่วไปใช้แค็ตตาล็อกที่พิมพ์ การออกแบบและการผลิตของแค็ตตาล็อกที่พิมพ์จะถูกจัดการนอก Dynamics 365 for Retail อย่างไรก็ตาม คุณสามารถสร้างและจัดเก็บแค็ตตาล็อกในรูปแบบดิจิทัลได้โดยการใช้เพจเดียวกันกับที่คุณใช้การตั้งค่าแค็ตตาล็อกการขายปลีกออนไลน์ ก่อนที่คุณสามารถสร้างแค็ตตาล็อกได้ คุณต้องตั้งค่าการจัดประเภทผลิตภัณฑ์และมอบการจัดประเภทให้กับศูนย์บริการ จากนั้นคุณเพิ่มผลิตภัณฑ์ไปยังแค็ตตาล็อกได้โดยการเลือกผลิตภัณฑ์จากการจัดประเภทเหล่านี้ หลังจากที่ได้เพิ่มผลิตภัณฑ์ลงในแค็ตตาล็อกจนแค็ตตาล็อกเสร็จสมบูรณ์แล้ว คุณต้องตรวจสอบความถูกต้องของแค็ตตาล็อกเพื่อตรวจสอบความถูกต้องของข้อมูล จากนั้นคุณต้องส่งแค็ตตาล็อกเพื่อตรวจทานและอนุมัติ หลังจากที่มีอนุมัติแค็ตตาล็อก จึงจะสามารถเผยแพร่ได้ เมื่อสร้างแค็ตตาล็อกศูนย์บริการแล้ว คุณสามารถทำสแนปช็อตของข้อมูลแค็ตตาล็อกได้เมื่อมีการเผยแพร่แค็ตตาล็อก ฟังก์ชันสแนปช็อตนี้ช่วยให้คุณเข้าถึงแค็ตตาล็อกรุ่นใดรุ่นหนึ่งได้แม้ว่าแค็ตตาล็อกนั้นจะมีการเปลี่ยนแปลงและอัพเดตในภายหลัง แค็ตตาล็อกของศูนย์บริการสามารถตั้งค่าเพื่อให้รวมคุณสมบัติเสริมเหล่านี้เข้าไปด้วยได้

-   **รหัสต้นทาง** – รหัสต้นทางถูกใช้ในการติดตามการตอบสนองของลูกค้าที่มีต่อการส่งเมล์แค็ตตาล็อกเฉพาะ
-   **ผลิตภัณฑ์ฟรี**– ผลิตภัณฑ์สามารถรวมอยู่ในใบสั่งของลูกค้าได้โดยที่ไม่มีค่าธรรมเนียมเพิ่มเติม ผลิตภัณฑ์เหล่านี้จะถูกเพิ่มโดยอัตโนมัติไปยังใบสั่งเมื่อรหัสต้นทางสำหรับแค็ตตาล็อกถูกป้อนลงในใบสั่ง
-   **สคริปต์**– สคริปต์คือข้อความที่ผู้ปฏิบัติงานของศูนย์บริการอ่านให้ลูกค้าฟังเมื่อมีการสร้างใบสั่งขาย สคริปต์สามารถรวมคำทักทายหรือคำแนะนำเกี่ยวกับการซื้อได้
-   **โครงร่างหน้า**– โครงร่างหน้าเก็บตำแหน่งหน้าของผลิตภัณฑ์ในแค็ตตาล็อกที่พิมพ์ ข้อมูลนี้ใช้สำหรับรายงานการวิเคราะห์พื้นที่แค็ตตาล็อก





