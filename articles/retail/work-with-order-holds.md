---
title: "ตั้งค่าคอนฟิกและทำงานกับการระงับใบสั่งของศูนย์บริการ"
description: "หัวข้อนี้อธิบายวิธีการทำงานกับการระงับใบสั่ง โดยใช้ Microsoft Dynamics 365 for Retail"
author: josaw1
manager: AnnBe
ms.date: 05/14/2018
ms.topic: article
ms.prod: 
ms.service: dynamics-365-retail
ms.technology: 
ms.search.form: MCRHoldCodeTable, MCRSalesTableOrderHistory, MCRHoldCodeTrans
audience: Application User
ms.reviewer: josaw
ms.search.scope: Core, Operations, Retail
ms.custom: 79132
ms.assetid: 7c00dc35-73e5-400a-8587-22f37ddfc0e0
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.translationtype: HT
ms.sourcegitcommit: 5098fb3339403b6f2779dfe3bb7ef5c4ca78051f
ms.openlocfilehash: 8dcba52526dd9dad1bd8b9753224f6386923f5a1
ms.contentlocale: th-th
ms.lasthandoff: 08/09/2018

---

# <a name="configure-and-work-with-call-center-order-holds"></a>ตั้งค่าคอนฟิกและทำงานกับการระงับใบสั่งของศูนย์บริการ

[!include [banner](includes/banner.md)]

หัวข้อนี้อธิบายคุณลักษณะการระงับใบสั่งที่ Microsoft Dynamics 365 for Retail มีสำหรับใบสั่งของศูนย์บริการ

## <a name="configuring-call-center-order-holds"></a>การตั้งค่าคอนฟิกการระงับใบสั่งของศูนย์บริการ

ในการใช้คุณลักษณะการระงับใบสั่งของศูนย์บริการ อันดับแรกคุณต้องกำหนดรหัสการระงับ เมื่อต้องการสร้างชุดของรหัสการระงับที่ผู้ใช้กำหนด ตามความต้องการทางธุรกิจของคุณ ไปที่ **การขายและการตลาด** \> **ตั้งค่า** \> **ใบสั่งขาย** \> **รหัสระงับใบสั่ง** คุณอาจแฟล็กหนึ่งในรหัสการระงับให้เป็นรหัสการระงับเริ่มต้น โดยการตั้งค่าตัวเลือก **ค่าเริ่มต้นสำหรับใบสั่งขาย** เป็น **ใช่** สำหรับรายการนั้น รหัสการระงับนี้จะถูกใช้ทุกครั้งที่มีการระงับใบสั่งขาย ถ้าใบสั่งขายได้จองสินค้าคงคลัง และการจองรายการต้องถูกลบโดยอัตโนมัติ ถ้าใบสั่งถูกระงับเพราะเหตุผลบางอย่าง ตั้งค่าตัวเลือก **ลบการจองสินค้าคงคลัง** เป็น **ใช่** สำหรับรหัสเหตุผล

เมื่อต้องการระบุชนิดของบันทึกที่จะถูกรวบรวมไว้ เมื่อผู้ใช้ที่ระงับใบสั่งขายป้อนบันทึกเสริม ไปที่ **บัญชีลูกหนี้** \> **ตั้งค่า** \> **พารามิเตอร์ลูกหนี้** และจากนั้น บน FastTab **การตั้งค่าการขาย** บนแท็บ **ทั่วไป** ตั้งค่าฟิลด์ **ชนิดของบันทึก** ใช้ฟิลด์ **สถานะระงับใบสั่งขาย** เพื่อกำหนดสีที่จะใช้เพื่อเน้นใบสั่งขายที่ถูกระงับ เมื่อมีการดูในหน้า **บริการลูกค้า**

เมื่อต้องการสร้างชุดข้อมูลเสริมของรหัสเหตุผลการระงับ ไปที่ **การขายปลีก** \> **การตั้งค่าช่องทาง** \> **รหัสข้อมูล** รหัสข้อมูลเหล่านี้สามารถใช้เป็นรหัสเหตุผลรอง เพื่อกำหนดรหัสการระงับหลักเพิ่มเติมได้ เลือก **สร้าง** เพื่อสร้างชุดเหตุผลรหัส และจากนั้นเลือก **รหัสย่อย** เพื่อกำหนดรายการของเหตุผลเพิ่มเติม เมื่อต้องการเชื่อมโยงรหัสข้อมูลใดๆ ที่คุณกำหนดให้กับช่องทางศูนย์บริการ ไปที่ **การขายปลีก** \> **ช่องทาง** \> **ศูนย์บริการ** \> **ศูนย์บริการทั้งหมด** บน FastTab **ทั่วไป** ตั้งค่าฟิลด์ **รหัสการระงับ**

## <a name="putting-orders-on-hold"></a>การระงับใบสั่ง

ใบสั่งที่ผู้ใช้ศูนย์บริการสร้างในโปรแกรมฝ่ายสนับสนุนการขายปลีก สามารถถูกระงับได้ด้วยตนเองหรือโดยอัตโนมัติในสถานการณ์เฉพาะ

ในระหว่างการป้อนข้อมูลใบสั่ง แต่ก่อนการส่งและการยืนยันใบสั่ง ผู้ใช้ศูนย์บริการอาจต้องการระงับใบสั่งด้วยตนเอง เพื่อป้องกันไม่ให้มีการนำออกใช้กับคลังสินค้าเพื่อประมวลผลต่อไป ตัวอย่างเช่น ลูกค้าที่จะวางใบสั่งอาจยังไม่พร้อมที่จะยืนยัน หรือข้อมูลสำคัญที่จำเป็นในการประมวลผลใบสั่งอาจหายไป

บนหน้ารายการใบสั่ง ผู้ใช้ศูนย์บริการสามารถระงับใบสั่งได้โดยใช้ตัวเลือก **ระงับใบสั่ง** บนแท็บ **ใบสั่งขาย** ของเมนูรายการใบสั่ง อีกทางหนึ่งคือ ผู้ใช้สามารถเลือกรายการเมนู **ระงับ** บนหน้า **สรุปใบสั่งขาย** ซึ่งปรากฏขึ้น เมื่อเขาหรือเธอเลือก **ดำเนินการให้เสร็จสมบูรณ์** ในใบสั่งขายของศูนย์บริการ

ในทั้งสองกรณี หน้า **ระงับใบสั่ง** จะปรากฏขึ้น จากนั้น ผู้ใช้สามารถเลือก **สร้าง** เพื่อสร้างการระงับสำหรับใบสั่งได้ ในฟิลด์ **รหัสการระงับ** ผู้ใช้ควรเลือกรหัสที่อธิบายเหตุผลสำหรับการระงับได้เหมาะสมที่สุด ในฟิลด์ **รหัสเหตุผล** ผู้ใช้สามารถเลือกรหัสการเพิ่มเติมเพื่อให้คำอธิบายเกี่ยวกับการระงับในระดับที่สองได้

บน FastTab **หมายเหตุ** ในฟิลด์ **หมายเหตุการระงับ** ผู้ใช้สามารถป้อนหมายเหตุเพิ่มเติมในรูปแบบอิสระได้ เพื่อให้ข้อมูลหรือบริบทเพิ่มเติมเกี่ยวกับการระงับ หมายเหตุเหล่านี้สามารถช่วยผู้ใช้อื่นที่ตรวจทานหรือทำงานกับการระงับใบสั่งในภายหลังได้

หลังจากที่ป้อนและบันทึกข้อมูลการระงับ ผู้ใช้สามารถปิดหน้า **ระงับใบสั่ง** ได้ จากนั้น ผู้ใช้จะถูกส่งคืนไปยังหน้ารายการใบสั่งขาย ถ้าไม่จำเป็นต้องมีการดำเนินการเพิ่มเติมในใบสั่งขาย ผู้ใช้สามารถปิดหน้าการป้อนข้อมูลใบสั่งขายได้

ถ้าแฟล็ก **เปิดใช้งานการดำเนินการใบสั่งให้เสร็จสมบูรณ์** ถูกเปิดอยู่ในช่องทางศูนย์บริการ การชำระเงินไม่จำเป็นต้องนำไปใช้กับใบสั่งที่ถูกระงับ ในทางกลับกัน สำหรับใบสั่งขายที่ไม่ได้ถูกระงับ ผู้ใช้ไม่สามารถออกจากหน้าการป้อนข้อมูลใบสั่งขายได้ จนกว่าจะมีการใช้การชำระเงิน แน่นอน ต้องมีการชำระเงิน ก่อนการระงับใบสั่งถูกนำออกใช้

นอกจากนี้ ผู้ใช้ศูนย์บริการสามารถระงับการฉ้อโกงด้วยตนเองได้ในใบสั่งที่น่าสงสัยเพราะเหตุผลบางประการ ใบสั่งยังสามารถถูกระงับได้โดยอัตโนมัติ เมื่อตรงกับเกณฑ์และกฎการฉ้อโกงที่ใช้งานอยู่ สำหรับข้อมูลเพิ่มเติมเกี่ยวกับเกี่ยวกับชนิดของการระงับใบสั่ง ดู [ตั้งค่าการแจ้งเตือนการฉ้อโกง](https://docs.microsoft.com/en-us/dynamics365/unified-operations/retail/set-up-fraud-alerts)

## <a name="viewing-and-managing-orders-that-are-on-hold"></a>การดูและการจัดการใบสั่งที่ถูกระงับ

### <a name="viewing-hold-information-for-a-single-sales-order"></a>การดูข้อมูลการระงับสำหรับใบสั่งขายเดียว

ในหน้า **บริการลูกค้า** ผู้ใช้สามารถระบุใบสั่งที่ถูกระงับได้ด้วยภาพ เนื่องจากรายการใบสั่งจะถูกเน้นด้วยสีเฉพาะ สีนี้จะถูกกำหนดโดยฟิลด์ **สถานะของใบสั่งขายที่ถูกระงับ** ในหน้า **พารามิเตอร์ลูกหนี้**

> [!NOTE]
> ถ้ามีการเลือกรายการบนหน้า จะไม่เห็นสีที่ใช้เน้น

ผู้ใช้ยังสามารถดูข้อมูลสถานะโดยละเอียดสำหรับใบสั่งขาย เพื่อเรียนรู้ว่ามีการระงับใบสั่งหรือไม่ สามารถเข้าถึงข้อมูลสถานะโดยละเอียดจากหน้า **ใบสั่งขายทั้งหมด** หรือ **บริการลูกค้า** ได้ ถ้ามีการระงับใบสั่ง แฟล็ก **ห้ามประมวลผล** จะถูกตั้งค่า และฟิลด์ **สถานะโดยละเอียด** จะแสดงสถานะ **การระงับ** หรือ **การระงับการฉ้อโกง** โดยขึ้นอยู่กับสถานการณ์จำลอง

เพื่อดูรายละเอียดของการระงับใบสั่งแต่ละรายการ ผู้ใช้สามารถเปิดมุมมองโดยละเอียดของหน้า **การระงับใบสั่ง** ได้จากหน้า **บริการลูกค้า** โดยใช้เมนู **ตัวเลือก** สำหรับใบสั่งที่เลือกได้ ผู้ใช้ยังสามารถเข้าถึงมุมมองนี้ได้จากหน้า **ใบสั่งขายทั้งหมด** ด้วยการเลือกรายการเมนู **การระงับใบสั่ง** บนแท็บ **ใบสั่งขาย**

### <a name="viewing-all-orders-that-are-on-hold"></a>การดูใบสั่งทั้งหมดที่ถูกระงับ

เมื่อต้องการดูใบสั่งทั้งหมดที่ได้ถูกระงับด้วยตนเองหรือโดยอัตโนมัติ ไปที่ **การขายปลีก** \> **ลูกค้า** \> **การระงับใบสั่ง**

เวิร์กเบนช์ **การระงับใบสั่ง** แสดงมุมมองรายการของใบสั่งทั้งหมดที่ถูกระงับ เนื่องจากการดำเนินการระงับด้วยตนเอง หรือเกี่ยวข้องกับการฉ้อโกง โดยการใช้ประโยชน์จากตัวเลือกการกรองและการเรียงลำดับมาตรฐานบนหน้า ผู้ใช้สามารถสร้างมุมมองที่ยอมให้พวกเขาทำงาน หรือจัดการรหัสการระงับเฉพาะที่พวกเขารับผิดชอบการตรวจทาน เวิร์กเบนซ์ **การระงับใบสั่ง** บ่งชี้จำนวนของวันที่ใบสั่งได้ถูกระงับ ข้อมูลนี้สามารถช่วยผู้ใช้ในการจัดระดับความสำคัญคิว

เพื่อให้ได้มุมมองโดยละเอียดเพิ่มเติมของใบสั่งที่ถูกระงับ ผู้ใช้สามารถคลิกตัวเลือก **การระงับใบสั่ง** บนเมนูได้ มุมมองนี้ให้ข้อมูลเกี่ยวกับลูกค้า บันทึกใดๆ ที่ได้ถูกนำไปใช้กับใบสั่ง ลูกค้า หรือการดำเนินการระงับ มุมมองยังแสดงรายละเอียดเกี่ยวกับเหตุผลสำหรับการระงับอัตโนมัติ ถ้าใบสั่งถูกระงับเนื่องจากตรงกับกฎการฉ้อโกง

จากทั้งมุมมองรายการและมุมมองโดยละเอียดของหน้า **การระงับใบสั่ง** ผู้ใช้สามารถดูหรือแก้ไขข้อมูลเพิ่มเติมที่เกี่ยวข้องกับใบสั่งได้ เช่น การชำระเงิน ยอดรวม และบันทึกย่อ

ตัวเลือกบนแท็บ **เช็คเอาท์การระงับ** อาจมีประโยชน์ ถ้าผู้ใช้หลายคนในบริษัทของคุณทำงานในคิวระงับในเวลาเดียวกัน โดยการเลือกตัวเลือก **เช็คเอาท์** ผู้ใช้สามารถบ่งชี้ว่า พวกเขากำลังทำงานเพื่อตรวจทานและตรวจสอบการระงับใบสั่ง ด้วยวิธีนี้ ผู้ใช้อื่นๆ จะไม่ต้องเสียเวลาในการพยายามทำงานเดียวกัน จากมุมมองโดยละเอียดของหน้า **การระงับใบสั่ง** ผู้ใช้สามารถดูข้อมูลเกี่ยวกับวันที่และเวลาเช็คเอาท์ และผู้ใช้ที่เช็คเอาท์เรกคอร์ดการระงับได้

หลังจากเรกคอร์ดการระงับถูกเช็คเอาท์ เฉพาะผู้ใช้ที่เช็คเอาท์สามารถล้างข้อมูลการเช็คเอาท์ได้ ข้อจำกัดนี้มีไว้เพื่อป้องกันไม่ให้ผู้ใช้ใช้เรกคอร์ดที่ผู้ใช้รายอื่นกำลังทำงานอยู่แล้ว ในการนำใบสั่งกลับไปยังคิวเพื่อให้ผู้ใช้รายอื่นสามารถทำงานนั้น ผู้ใช้ที่เช็คเอาท์เรกคอร์ดจะเลือกตัวเลือก **ล้างข้อมูลเช็คเอาท์**

> [!NOTE]
> ไม่มีการนำการระงับออกใช้ เมื่อเช็คเอาท์ถูกล้างข้อมูล

ในบางสถานการณ์ เช่น เมื่อผู้ใช้ป่วย หรือออกจากบริษัท เรกคอร์ดที่ถูกเช็คเอาท์ไปยังผู้ใช้รายนั้นอาจต้องถูกกำหนดอีกครั้งให้กับผู้ใช้รายอื่น ผู้จัดการสามารถมอบหมายเรกคอร์ดอีกครั้ง โดยใช้ตัวเลือก **แทนที่เช็คเอาท์** ได้

## <a name="releasing-orders-that-are-on-hold"></a>การนำออกใช้ใบสั่งที่ถูกระงับ

ในทั้งมุมมองรายการและมุมมองโดยละเอียดของหน้า **การระงับใบสั่ง** แท็บ **ล้างข้อมูลการระงับ** ประกอบด้วยตัวเลือกที่จะใช้ในการนำออกใช้การระงับใบสั่ง ใช้ตัวเลือก **ล้างข้อมูลการระงับ** เพื่อนำออกใช้ใบสั่งจากรหัสการระงับที่เลือก

ใบสั่งของศูนย์บริการต้องการการชำระเงิน ดังนั้น การระงับไม่สามารถถูกล้างข้อมูลได้โดยสมบูรณ์ ถ้ายังไม่ได้นำการชำระเงินไปใช้กับใบสั่ง ในหน้า **พารามิเตอร์ศูนย์บริการ** บนแท็บ **ระงับ** ตรวจสอบให้แน่ใจพารามิเตอร์ **ส่งเมื่อล้างข้อมูล** ถูกเปิดอยู่ การตั้งค่านี้ช่วยรับประกันว่า ใบสั่งระงับที่ล้างข้อมูลผ่านตรรกะการส่งใบสั่งที่ถูกต้อง เพื่อตรวจสอบและอนุมัติการชำระเงิน ถ้าการชำระเงินขาดหายไป ผู้ใช้จะได้รับข้อผิดพลาด และไม่มีการล้างข้อมูลรหัสการระงับ

ถ้าพารามิเตอร์ **ส่งเมื่อล้างข้อมูล** ยังไม่ได้ถูกตั้งค่า ผู้ใช้ควรเลือกตัวเลือก **ล้างข้อมูลและส่ง** บนเมนู **ล้างข้อมูลการระงับ** เพื่อช่วยรับประกันว่า ใบสั่งจะผ่านการตรวจสอบการชำระเงินที่จำเป็นทั้งหมด ถ้าการส่งใบสั่งล้มเหลว เมื่อแฟล็ก **เปิดใช้งานการดำเนินการใบสั่งให้เสร็จสมบูรณ์** ถูกเปิดอยู่ในช่องทางศูนย์บริการ ใบสั่งจะถูกนำออกจากสถานะระงับ แต่แฟล็ก **ห้ามประมวลผล** ยังคงอยู่ ดังนั้น จึงไม่ได้นำใบสั่งออกใช้ไปยังคลังสินค้า จนกว่าจะมีการใช้และตรวจสอบการชำระเงินที่ถูกต้อง

ถ้าผู้ใช้ต้องการยกเลิกการระงับ แต่จะทำการเปลี่ยนแปลงเพิ่มเติมกับใบสั่ง ก่อนที่จะมีการนำออกใช้สำหรับการประมวลผลต่อไป พวกเขาสามารถเลือกตัวเลือก **ล้างและแก้ไข** ได้ ตัวเลือกนี้ลบรหัสการระงับ และเปิดรายละเอียดใบสั่งขาย เพื่อให้ผู้ใช้สามารถทำการเปลี่ยนแปลงเพิ่มเติมกับใบสั่งได้ ผู้ใช้ยังสามารถใช้การชำระเงินและส่งใบสั่งขายผ่านทางตรรกะการตรวจสอบการชำระเงินได้ เมื่อแฟล็ก **เปิดใช้งานการดำเนินการใบสั่งให้เสร็จสมบูรณ์** ถูกเปิดอยู่ในช่องทางศูนย์บริการ

## <a name="reporting-options"></a>ตัวเลือกในการรายงาน

ไปยัง **การขายปลีก** \> **การสอบถามและรายงาน** \> **รายงานศูนย์บริการ** \> **รายงานการระงับใบสั่ง** เพื่อรันรายงานเกี่ยวกับการระงับใบสั่งตามช่วงวันที่ รหัสการระงับ หรือเงื่อนไขอื่นๆ ที่เกี่ยวข้อง

