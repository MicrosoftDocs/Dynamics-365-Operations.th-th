---
title: การสร้างใบสั่งตามฟีดแบบต่อเนื่องสำหรับธุรกรรมร้านค้าปลีก
description: หัวข้อนี้จะอธิบายถึงการสร้างใบสั่งตามฟีดแบบต่อเนื่องสำหรับธุรกรรมร้านค้าปลีกใน Microsoft Dynamics 365 Retail
author: josaw1
manager: AnnBe
ms.date: 10/14/2019
ms.topic: index-page
ms.prod: ''
ms.service: dynamics-365-retail
ms.technology: ''
audience: Application User
ms.reviewer: josaw
ms.search.scope: Core, Operations, Retail
ms.custom: ''
ms.assetid: ''
ms.search.region: global
ms.search.industry: Retail
ms.author: josaw
ms.search.validFrom: 2019-09-30
ms.dyn365.ops.version: ''
ms.openlocfilehash: 80233a73dbffc7380503cf03703758b187824c2a
ms.sourcegitcommit: 0262a19e32b2c0c84c731d9f4fbe8ba91822afa3
ms.translationtype: HT
ms.contentlocale: th-TH
ms.lasthandoff: 10/15/2019
ms.locfileid: "2622677"
---
# <a name="trickle-feed-based-order-creation-for-retail-store-transactions-public-preview"></a>การสร้างใบสั่งตามฟีดแบบต่อเนื่องสำหรับธุรกรรมร้านค้าปลีก (พรีวิวสำหรับสาธารณะ)

[!include [banner](includes/banner.md)]

[!include [banner](includes/preview-banner.md)]

ใน Dynamics 365 Retail รุ่น 10.0.4 และก่อนหน้า การลงรายการบัญชีใบแจ้งยอดการขายปลีกจะมีการดำเนินงานเมื่อสิ้นสุดวันและธุรกรรมทั้งหมดจะมีการลงรายการบัญชีในสมุดบัญชีเมื่อสิ้นสุดวัน ธุรกรรมจำนวนมากต้องมีการประมวลผลในกรอบเวลาที่จำกัด บางครั้งอาจทำให้การโหลดล้มเหลวและมีการล็อคการลงรายการบัญชีใบแจ้งยอด นอกจากนี้ ผู้ขายปลีกยังไม่สามารถรับรู้รายได้และการชำระเงินในสมุดบัญชีของตนตลอดทั้งวันได้ด้วย

เมื่อมีการนำพรีวิวสำหรับสาธารณะของการสร้างใบสั่งตามฟีดแบบต่อเนื่องมาใช้ใน Retail รุ่น 10.0.5 ธุรกรรมจะมีการประมวลผลตลอดทั้งวัน และจะมีการประมวลผลการกระทบยอดการชำระเงินของการชำระเงินและธุรกรรมการจัดการเงินสดอื่นๆ เมื่อสิ้นสุดวัน ฟังก์ชันนี้จะแบ่งจำนวนของโหลดการสร้างใบสั่งขาย ใบแจ้งหนี้ และการชำระเงินตลอดทั้งวัน เพื่อให้มีประสิทธิภาพการรับรู้ที่ดียิ่งขึ้นและมีความสามารถในการรับรู้รายได้และการชำระเงินในสมุดบัญชีใกล้เคียงกับในเวลาจริง 


## <a name="how-to-use-trickle-feed-based-posting"></a>วิธีการใช้การลงรายการบัญชีตามฟีดแบบต่อเนื่อง
  
1. เมื่อต้องการเปิดใช้งานการลงรายการบัญชีธุรกรรมการขายปลีกโดยใช้ฟีดแบบต่อเนื่อง ไปที่ **การจัดการระบบ > ตั้งค่า > การตั้งค่าคอนฟิกลิขสิทธิ์** และปิดใช้งานคีย์ **ใบแจ้งยอดการขายปลีก**

2. ในหน้าเดียวกัน ให้เปิดใช้คีย์ลิขสิทธิ์ **งานใบแจ้งยอดการขายปลีก (ฟีดแบบต่อเนื่อง) – พรีวิว** เมื่อคุณเปิดใช้งานคีย์นี้ โปรดตรวจสอบให้แน่ใจว่าไม่มีการลงรายการบัญชีใบแจ้งยอดที่ค้างอยู่ 

> [!Important]
> ก่อนที่คุณจะเปิดใช้งานคีย์ลิขสิทธิ์ **ใบแจ้งยอดการขายปลีก (ฟีดแบบต่อเนื่อง) – พรีวิว** โปรดตรวจสอบให้แน่ใจว่าไม่มีการลงรายการบัญชีใบแจ้งยอดที่ค้างอยู่

3. เอกสารใบแจ้งยอดปัจจุบันจะถูกแบ่งออกเป็นสองชนิด คือ ใบแจ้งยอดธุรกรรมและงบการเงิน

      - ใบแจ้งยอดธุรกรรมจะเลือกธุรกรรมการขายปลีกที่ยังไม่ได้ลงรายการบัญชีและตรวจสอบความถูกต้องทั้งหมด และสร้างใบสั่งขาย ใบแจ้งหนี้การขาย สมุดรายวันการชำระเงินและส่วนลด และธุรกรรมรายได้-ค่าใช้จ่ายตามระยะความถี่ที่คุณตั้งค่าคอนฟิก คุณควรตั้งค่าคอนฟิกกระบวนการนี้เพื่อเรียกใช้ที่ความถี่สูง เพื่อให้เอกสารถูกสร้างขึ้นเมื่อมีการอัพโหลดธุรกรรมการขายปลีกลงใน Retail Headquarters ผ่านงาน P เมื่อมีใบแจ้งยอดธุรกรรมที่สร้างใบสั่งขายและใบแจ้งหนี้การขายอยู่แล้ว คุณก็ไม่จำเป็นต้องตั้งค่าคอนฟิกชุดงาน **ลงรายการบัญชีสินค้าคงคลัง** อย่างไรก็ตาม คุณยังคงสามารถใช้ชุดงานดังกล่าวเพื่อตอบสนองความต้องการทางธุรกิจเฉพาะที่คุณอาจมีได้  
      
     - งบการเงินได้รับการออกแบบมาให้มีการสร้างเมื่อสิ้นสุดวันและรองรับวิธีการปิด **กะ** เท่านั้น ใบแจ้งยอดนี้จะถูกจำกัดไว้สำหรับการกระทบยอดทางการเงินและจะสร้างเฉพาะสมุดรายวันของยอดเงินผลต่างระหว่างยอดเงินที่ตรวจนับและยอดเงินธุรกรรมสำหรับการชำระเงินต่างๆ พร้อมกับสมุดรายวันของธุรกรรมการจัดการเงินสดอื่นๆ เท่านั้น   

4. เมื่อต้องการคำนวณใบแจ้งยอดธุรกรรม ให้คลิก **การขายปลีก > ฝ่ายไอทีระบบขายปลีก > การลงรายการบัญชี POS > คำนวณใบแจ้งยอดธุรกรรมเป็นชุดงาน** เมื่อต้องการลงรายการบัญชีใบแจ้งยอดธุรกรรมเป็นชุดงาน ให้คลิก **การขายปลีก > ฝ่ายไอทีระบบขายปลีก > การลงรายการบัญชี POS > ลงรายการบัญชีใบแจ้งยอดธุรกรรมเป็นชุดงาน**

5. เมื่อต้องการคำนวณงบการเงิน ให้คลิก **การขายปลีก > ฝ่ายไอทีระบบขายปลีก > การลงรายการบัญชี POS > คำนวณงบการเงินเป็นชุดงาน** เมื่อต้องการลงรายการบัญชีงบการเงิน ให้คลิก **การขายปลีก > ฝ่ายไอทีระบบขายปลีก > การลงรายการบัญชี POS > ลงรายการบัญชีงบการเงินเป็นชุดงาน**

> [!NOTE]
> รายการเมนู **การขายปลีก > ฝ่ายไอทีระบบขายปลีก > การลงรายการบัญชี POS > คำนวณใบแจ้งยอดเป็นชุดงาน** และ **การขายปลีก > ฝ่ายไอทีระบบขายปลีก > การลงรายการบัญชี POS > ลงรายการบัญชีใบแจ้งยอดเป็นชุดงาน** จะถูกเอาออกสำหรับคุณลักษณะใหม่นี้

อีกทางหนึ่งคือ คุณสามารถสร้างชนิดของใบแจ้งยอดธุรกรรมและงบการเงินด้วยตนเองได้ ไปที่ **การขายปลีก > ช่องทาง > ร้านค้าปลีก** และคลิก **ใบแจ้งยอดการขายปลีก** คลิก **สร้าง** แล้วเลือกชนิดของใบแจ้งยอดที่คุณต้องการสร้าง ฟิลด์บนหน้า **ใบแจ้งยอดการขายปลีก** และการดำเนินการภายใต้ **กลุ่มใบแจ้งยอด** ของหน้าจะแสดงข้อมูลที่เกี่ยวข้องและการดำเนินการตามชนิดของใบแจ้งยอดที่เลือก
