---
title: เพิ่มตัวควบคุมคำแนะนำในหน้าจอธุรกรรมบนอุปกรณ์ POS
description: หัวข้อนี้อธิบายวิธีการเพิ่มการควบคุมคำแนะนำไปยังหน้าจอธุรกรรมบนอุปกรณ์ point of sale (POS) โดยใช้ตัวออกแบบโครงร่างหน้าจอใน Microsoft Dynamics 365 for Retail
author: ashishmsft
manager: AnnBe
ms.date: 02/05/2018
ms.topic: article
ms.prod: ''
ms.service: dynamics-365-retail
ms.technology: ''
ms.search.form: RetailStoreTable, RetailTillLayout
audience: Application User
ms.reviewer: josaw
ms.search.scope: Core, Operations, Retail
ms.custom: 260624
ms.assetid: a4f9d315-9951-451c-8ee6-37f9b3b15ef0
ms.search.region: global
ms.search.industry: Retail
ms.author: asharchw
ms.search.validFrom: 2016-11-30
ms.dyn365.ops.version: Version 1611
ms.openlocfilehash: f17da3db6fbc19548544a0c6c090a0b6db093673
ms.sourcegitcommit: e2fb0846fcc6298050a0ec82c302e5eb5254e0b5
ms.translationtype: HT
ms.contentlocale: th-TH
ms.lasthandoff: 05/27/2019
ms.locfileid: "1606860"
---
# <a name="add-a-recommendations-control-to-the-transaction-screen-on-pos-devices"></a>เพิ่มตัวควบคุมคำแนะนำในหน้าจอธุรกรรมบนอุปกรณ์ POS

[!include [banner](includes/banner.md)]

> [!NOTE]
> เราจะลบเวอร์ชันปัจจุบันของบริการแนะนำผลิตภัณฑ์ เนื่องจากเราได้ออกแบบคุณลักษณะนี้ใหม่พร้อมกับอัลกอริทึมที่ดีขึ้นและความสามารถที่เกี่ยวข้องกับการขายปลีกที่ใหม่กว่า สำหรับข้อมูลเพิ่มเติม ให้ดู [ลบหรือเลิกใช้คุณลักษณะ](https://docs.microsoft.com/dynamics365/unified-operations/dev-itpro/migration-upgrade/deprecated-features)

หัวข้อนี้อธิบายวิธีการเพิ่มการควบคุมคำแนะนำไปยังหน้าจอธุรกรรมบนอุปกรณ์ point of sale (POS) โดยใช้ตัวออกแบบโครงร่างหน้าจอใน Microsoft Dynamics 365 for Retail

คุณสามารถแสดงคำแนะนำผลิตภัณฑ์บนอุปกรณ์ POS ของคุณได้ เมื่อคุณใช้ Microsoft Dynamics 365 for Retail *รายการแนะนำ* คือสินค้าที่ลูกค้าของคุณอาจสนใจโดยยึดตามของประวัติการซื้อของพวกเขา สินค้าในรายการสิ่งที่ต้องการของพวกเขา และสินค้าที่ลูกค้ารายอื่นซื้อแบบออนไลน์และในร้านค้าจริง เมื่อต้องการแสดงคำแนะนำผลิตภัณฑ์ คุณต้องเพิ่มตัวควบคุมไปยังหน้าจอธุรกรรมโดยใช้ตัวออกแบบโครงร่างหน้าจอ

## <a name="open-layout-designer"></a>เปิดตัวออกแบบโครงร่าง

1. ไปที่ **การขายปลีก** &gt; **การตั้งค่าช่องทาง** &gt; **การตั้งค่า POS** &gt; **POS** &gt; **โครงร่างหน้าจอ**
2. ใช้ตัวกรองข้อมูลด่วนเพื่อค้นหาหน้าจอที่คุณต้องการเพิ่มตัวควบคุม ตัวอย่างเช่น ตัวกรองบนฟิลด์ **รหัสโครงร่างหน้าจอ** โดยใช้ค่า **F2CP16:9M**
3. ในรายการนี้ ให้ค้นหาและเลือกเรกคอร์ดที่ต้องการ ตัวอย่างเช่น เลือก **ชื่อ: F2CP16:9M รหัสโครงร่างหน้าจอ: F2CP16:9M**
4. คลิก **ตัวออกแบบโครงร่าง**
5. ทำตามพร้อมต์เพื่อเปิดใช้งานตัวออกแบบโครงร่าง เมื่อได้รับพร้อมต์สำหรับข้อมูลประจำตัว ให้ป้อนข้อมูลประจำตัวเดียวกันที่ถูกใช้เมื่อมีการเปิดใช้ตัวออกแบบโครงร่างจากหน้า **โครงร่างหน้าจอ**
6. เมื่อคุณเข้าสู่ระบบ หน้าที่คล้ายกับหน้าด้านล่างนี้จะปรากฏขึ้น โครงร่างจะแตกต่างกันโดยขึ้นอยู่กับการเลือกกำหนดที่ทำไว้สำหรับร้านค้าของคุณ

    [![ตัวออกแบบโครงร่าง](./media/screenlayout-pic-1.png)](./media/screenlayout-pic-1.png)

## <a name="choose-a-display-option"></a>เลือกตัวเลือกการแสดง

มีตัวเลือกสองตัวสำหรับการตั้งค่าคอนฟิก เลือกตัวเลือกที่ดีที่สุดสำหรับร้านค้าของคุณ และทำตามคำแนะนำที่เหลือเพื่อทำการตั้งค่าตัวควบคุมให้เสร็จสิ้น ตัวเลือกสองตัว ได้แก่

- คำแนะนำจะปรากฏขึ้นเสมอ
- แท็บ **คำแนะนำ** จะปรากฏในกริดทางด้านขวาของหน้าจอ

### <a name="make-recommendations-always-visible"></a>ทำให้คำแนะนำปรากฏขึ้นเสมอ

1. ลดความสูงของพื้นที่รายละเอียดของรายการธุรกรรม เพื่อให้มีความสูงเท่ากับแผงสำหรับลูกค้าทางด้านซ้าย

    [![ความสูงของพื้นที่รายละเอียดของรายการธุรกรรมลดลง](./media/screenlayout-pic-2.png)](./media/screenlayout-pic-2.png)

2. จากเมนูทางด้านซ้าย ลากและปล่อยตัวควบคุมคำแนะนำระหว่างพื้นที่รายละเอียดของบรรทัดธุรกรรมและกริดปุ่มในศูนย์กลางด้านล่างของหน้าจอธุรกรรม ปรับขนาดตัวควบคุมเพื่อให้พอดีในช่องนั้น

    [![ตัวควบคุมคำแนะนำถูกเพิ่มลงในโครงร่าง](./media/screenlayout-pic-3.png)](./media/screenlayout-pic-3.png)

3. คลิก **X** เพื่อบันทึกและออกจากตัวออกแบบโครงร่าง
4. ใน Dynamics 365 for Retail ไปยัง **Retail** &gt; **Retail IT** &gt; **กำหนดการการกระจาย**
5. ในรายการ เลือก  **1090 เครื่องบันทึกเงินสด**
6. คลิก **รันทันที**

### <a name="add-a-recommendations-tab-to-the-button-grid-on-the-right-side-of-the-screen"></a>เพิ่มแท็บคำแนะนำไปยังกริดปุ่มทางด้านขวาของหน้าจอ

1. คลิกขวาในพื้นที่ว่างที่อยู่ด้านล่างของแท็บสุดท้ายในกริดปุ่มที่อยู่ทางด้านขวาของหน้า
2. คลิก  **กำหนด**

    [![กล่องโต้ตอบการเลือกกำหนด - ตัวควบคุมแท็บ](./media/pic-5.png)](./media/pic-5.png)

3. คลิก **แท็บใหม่**
4. ค้นหาแท็บใหม่ที่คุณเพิ่งเพิ่มเข้ามา คุณอาจต้องเลื่อนลง
5. ในเมนูแบบหล่นลง **เนื้อหา** เลือก**ผลิตภัณฑ์ที่แนะนำ**

    [![การเลือกผลิตภัณฑ์ที่แนะนำในฟิลด์เนื้อหา](./media/pic-6.png)](./media/pic-6.png)

6. ในฟิลด์ **ป้ายชื่อ** พิมพ์ชื่อสำหรับแท็บคำแนะนำ ตัวอย่างเช่น พิมพ์ 'ผลิตภัณฑ์ที่แนะนำ'
7. ในฟิลด์ **รูปภาพ** ให้เลือกรูปภาพที่จะให้ปรากฏบนแท็บ
8. คลิก **ตกลง** แท็บใหม่จะปรากฏในกริดปุ่ม
9. คลิก **X** เพื่อบันทึกและออกจากตัวออกแบบโครงร่าง
10. ใน Dynamics 365 for Retail ไปยัง **Retail** &gt; **Retail IT** &gt; **กำหนดการการกระจาย**
11. ในรายการ เลือก **1090 เครื่องบันทึกเงินสด**
12. คลิก **รันทันที**

## <a name="additional-resources"></a>ทรัพยากรเพิ่มเติม

[ภาพรวมคำแนะนำผลิตภัณฑ์แบบส่วนบุคคล](personalized-product-recommendations.md)
