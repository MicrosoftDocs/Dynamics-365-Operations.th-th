---
title: ใช้งานเค้าโครงที่กำหนดไว้ล่วงหน้า
description: บทความนี้อธิบายวิธีการทำงานกับเค้าโครงที่กำหนดไว้ล่วงหน้าใน Microsoft Dynamics 365 Commerce
author: phinneyridge
ms.date: 02/03/2022
ms.topic: article
ms.prod: ''
ms.technology: ''
audience: Application User
ms.reviewer: v-chgriffin
ms.search.region: Global
ms.author: niholman
ms.search.validFrom: 2019-10-31
ms.dyn365.ops.version: Release 10.0.5
ms.search.industry: ''
ms.search.form: ''
ms.openlocfilehash: b588df5702657f07e1e790ffba39d2e459901557
ms.sourcegitcommit: 87e727005399c82cbb6509f5ce9fb33d18928d30
ms.translationtype: HT
ms.contentlocale: th-TH
ms.lasthandoff: 08/12/2022
ms.locfileid: "9286288"
---
# <a name="work-with-preset-layouts"></a>ใช้งานเค้าโครงที่กำหนดไว้ล่วงหน้า

[!include [banner](includes/banner.md)]

บทความนี้อธิบายวิธีการทำงานกับเค้าโครงที่กำหนดไว้ล่วงหน้าใน Microsoft Dynamics 365 Commerce

ก่อนที่คุณจะดำเนินตามกระบวนงานในบทความนี้จนเสร็จสิ้น ขอให้มั่นใจว่าได้อ่าน [เค้าโครงที่กำหนดไว้ล่วงหน้าและที่กำหนดเอง](templates-layouts-overview.md#preset-and-custom-layouts) แล้ว สำหรับภาพรวมทั่วไป โปรดดูที่ [ดูภาพรวมของเทมเพลตและโครงร่าง](templates-layouts-overview.md)

## <a name="create-a-new-preset-layout"></a>สร้างเค้าโครงที่กำหนดไว้ล่วงหน้าใหม่

มีวิธีการสองวิธีในการสร้างเค้าโครงที่กำหนดไว้ล่วงหน้า คุณสามารถบันทึกเค้าโครงที่กำหนดเองที่มีอยู่เป็นเค้าโครงที่กำหนดไว้ล่วงหน้าใหม่ได้ หรือคุณจะสร้างเค้าโครงที่กำหนดไว้ล่วงหน้าใหม่ตั้งแต่ต้นก็ได้

### <a name="create-a-preset-layout-from-an-existing-custom-layout"></a>สร้างเค้าโครงร่างที่กำหนดไว้ล่วงหน้าจากเค้าโครงที่กำหนดเองที่มีอยู่

เมื่อต้องการสร้างเค้าโครงที่กำหนดไว้ล่วงหน้าจากเค้าโครงที่กำหนดเองที่มีอยู่ ให้ทำตามขั้นตอนต่อไปนี้

1. เปิดหน้าที่มีอยู่ ที่ไม่ใช้เค้าโครงที่กำหนดไว้ล่วงหน้าในตอนนี้และมีโครงสร้างโมดูลที่คุณต้องการนำมาใช้ใหม่สำหรับหน้าอื่น ๆ ในไซต์ของคุณ
1. เลือก **แก้ไข** เพื่อตรวจสอบหน้า
1. เลือก **บันทึกเป็นเค้าโครงใหม่** กล่องโต้ตอบ **บันทึกเป็นโครงร่างใหม่** จะปรากฏขึ้น
1. ป้อนชื่อและคำอธิบายสำหรับเค้าโครงที่กำหนดไว้ล่วงหน้าของคุณ ค่าที่คุณป้อนจะแสดงให้ผู้สร้างคนอื่นเห็นเมื่อพวกเขาสร้างหน้าใหม่จากเค้าโครงของคุณหรือเปลี่ยนไปใช้เค้าโครงนั้น ดังนั้น ป้อนค่าที่จะเป็นประโยชน์ต่อผู้สร้างหน้า
1. เลือก **ตกลง**

ตอนนี้เค้าโครงที่กำหนดไว้ล่วงหน้าจะพร้อมใช้งานเมื่อคุณสร้างหน้าใหม่หรือเลือกเค้าโครงอื่นสำหรับหน้าใดหน้าหนึ่งที่อยู่ในลำดับชั้นเทมเพลตเดียวกัน

> [!TIP]
> เมื่อต้องการดูอย่างเร็วว่าหน้าใดหน้าหนึ่งโดยเฉพาะถูกผูกไว้กับเค้าโครงที่กำหนดไว้ล่วงหน้าในขณะนี้หรือไม่ ให้เลือกหน้านั้นจากมุมมองรายการหน้า และตรวจสอบข้อมูลเมตาของเค้าโครงในบานหน้าต่างคุณสมบัติทางด้านขวา

### <a name="create-a-new-preset-layout"></a>สร้างเค้าโครงที่กำหนดไว้ล่วงหน้าใหม่

เมื่อต้องการสร้างเค้าโครงร่างที่กำหนดไว้ล่วงหน้าใหม่ตั้งแต่ต้น ให้ทำตามขั้นตอนต่อไปนี้

1. ในบานหน้าต่างนำทางทางด้านซ้าย ให้เลือก **เค้าโครง**
1. เลือก **เค้าโครงใหม่** กล่องโต้ตอบ **เค้าโครงใหม่** จะปรากฏขึ้น
1. เลือกเทมเพลตที่จะใช้สำหรับเค้าโครงที่กำหนดไว้ล่วงหน้าของคุณ
1. ป้อนชื่อและคำอธิบายสำหรับเค้าโครงที่กำหนดไว้ล่วงหน้าของคุณ ค่าที่คุณป้อนจะแสดงให้ผู้สร้างคนอื่นเห็นเมื่อพวกเขาสร้างหน้าใหม่จากเค้าโครงของคุณหรือเปลี่ยนไปใช้เค้าโครงนั้น ดังนั้น ป้อนค่าที่จะเป็นประโยชน์ต่อผู้สร้างหน้า
1. เลือก **ตกลง** เพื่อสร้างเค้าโครงที่กำหนดไว้ล่วงหน้าใหม่ และเปิดโปรแกรมแก้ไขเค้าโครง
1. ในโปรแกรมแก้ไขเค้าโครง เพิ่มและตั้งค่าโมดูลโดยใช้แผนภูมิเค้าร่างทางด้านซ้ายและบานหน้าต่างคุณสมบัติทางด้านขวา (กระบวนการนี้คล้ายกับกระบวนการเพิ่มและตั้งค่าโมดูลสำหรับเทมเพลตในโปรแกรมแก้ไขเทมเพลต) การจัดเรียงโมดูลและการตั้งค่าเริ่มต้นที่ล็อคใด ๆ จะกลายเป็นการตั้งค่าโมดูลแบบรวมศูนย์สำหรับหน้าใด ๆ ที่ใช้เค้าโครงที่กำหนดไว้ล่วงหน้านี้

## <a name="modify-a-preset-layout"></a>แก้ไขเค้าโครงที่กำหนดไว้ล่วงหน้า

เมื่อต้องการแก้ไขเค้าโครงที่กำหนดไว้ล่วงหน้า ให้ทำตามขั้นตอนต่อไปนี้

1. ในบานหน้าต่างนำทางทางด้านซ้าย ให้เลือก **เค้าโครง**
1. ในโปรแกรมแก้ไขเค้าโครง ที่แผนภูมิเค้าร่างทางด้านซ้าย ให้เลือกโมดูลที่จะแก้ไข จากนั้นทำตามขั้นตอนใด ๆ ที่เกี่ยวข้องต่อไปนี้

    - เมื่อต้องการย้ายโมดูลขึ้นหรือลงภายในเค้าโครงหลัก ให้เลือกปุ่มจุดไข่ปลา (**...**) ของโมดูลนั้น แล้วเลือก **ย้ายขึ้น** หรือ **ย้ายลง**
    - เมื่อต้องการเปลี่ยนการตั้งค่าเริ่มต้นของโมดูล ให้ใช้บานหน้าต่างคุณสมบัติเพื่อป้อนค่าเริ่มต้นและอาจเลือกที่จะล็อคค่าสำหรับหน้าระดับล่างลงไปทั้งหมด
    - เมื่อต้องการเพิ่มโมดูลหรือส่วนย่อยใหม่ให้กับโมดูลคอนเทนเนอร์ ให้เลือกปุ่มจุดไข่ปลา แล้วเลือก **เพิ่มโมดูล** หรือ **เพิ่มส่วน**
    - เมื่อต้องการลบโมดูลออกจากเค้าโครง ให้เลือกปุ่มจุดไข่ปลา แล้วเลือก **ลบ**

## <a name="change-a-preset-layout-theme"></a>เปลี่ยนธีมของโครงร่างที่กำหนดไว้ล่วงหน้า

แนวทางปฏิบัติทั่วไป คือ ตั้งค่าธีมเริ่มต้นสำหรับทุกหน้าที่ใช้เค้าโครงที่กำหนดไว้ล่วงหน้า

เมื่อต้องการตั้งค่าหรือเปลี่ยนธีมสำหรับหน้ารองทั้งหมดที่ใช้ในเค้าโครงที่กำหนดไว้ล่วงหน้าของคุณ ให้ทำตามขั้นตอนต่อไปนี้

1. ในโปรแกรมแก้ไขเค้าโครง ที่แผนภูมิเค้าร่างทางด้านซ้าย ให้เลือกโมดูลคอนเทนเนอร์ของหน้า (โดยทั่วไปแล้ว โมดูลนี้จะเป็นโหนดที่สอง และใช้ชื่อ **หน้าเริ่มต้น**)
1. ในฟิลด์ **ธีม** ของบานหน้าต่างคุณสมบัติทางด้านขวา ให้เลือกธีม

## <a name="save-check-in-preview-and-publish-a-preset-layout"></a>บันทึก เช็คอิน แสดงตัวอย่าง และเผยแพร่เค้าโครงที่กำหนดไว้ล่วงหน้า

เมื่อต้องการบันทึกและเช็คอินเค้าโครงที่กำหนดไว้ล่วงหน้าของคุณ ให้ทำตามขั้นตอนต่อไปนี้

1. เลือก **บันทึก** ที่ด้านบนของโปรแกรมแก้ไขเค้าโครง การเปลี่ยนแปลงที่บันทึกจะยังไม่มีผลต่อหน้าระดับล่างลงไปจนกว่าจะมีการเช็คอิน
1. เลือก **เสร็จสิ้นการแก้ไข** ขณะนี้ การเปลี่ยนแปลงของคุณสามารถมองเห็นได้ในเวิร์กโฟลว์ระดับล่างลงไป

เมื่อต้องการให้แสดงตัวอย่างการเปลี่ยนแปลงของคุณ ให้เปิดหน้าที่มีอยู่ที่ใช้เค้าโครงที่กำหนดไว้ล่วงหน้านั้น หรือสร้างหน้าใหม่จากเค้าโครงนั้น

หลังจากที่คุณดูตัวอย่างการเปลี่ยนแปลงของเค้าโครงที่กำหนดไว้ล่วงหน้าแล้ว ให้ทำตามขั้นตอนใดขั้นตอนหนึ่งต่อไปนี้เพื่อเผยแพร่เค้าโครงไปยังไซต์ที่ใช้งานจริงของคุณ

1. ไปที่ **เค้าโครง** แล้วเลือกเค้าโครง จากนั้นเลือก **เผยแพร่**
1. เลือกชื่อโครงร่างเพื่อเปิดโปรแกรมแก้ไขโครงร่าง และจากนั้น เลือก **เผยแพร่**
1. เผยแพร่หน้าที่อ้างอิงถึงเค้าโครงที่ยังไม่ได้เผยแพร่ เค้าโครงจะถูกเผยแพร่โดยอัตโนมัติ

> [!WARNING]
> เค้าโครงที่กำหนดไว้ล่วงหน้าสามารถอ้างอิงไปใช้ได้หลายหน้า เมื่อคุณเผยแพร่เค้าโครงที่กำหนดไว้ล่วงหน้าแล้ว ควรตระหนักว่าคุณอาจสร้างผลกระทบต่อเค้าโครงของหน้าหลายหน้า

## <a name="rename-a-preset-layout"></a>เปลี่ยนเค้าโครงที่กำหนดไว้ล่วงหน้า

เมื่อต้องการเปลี่ยนชื่อเค้าโครงที่กำหนดไว้ล่วงหน้าในตัวสร้างไซต์ ให้ทำตามขั้นตอนต่อไปนี้

1. ในบานหน้าต่างนำทางด้านซ้าย ให้เลือก **เค้าโครง**
1. เลือกชื่อเค้าโครงของเค้าโครงที่คุณต้องการเปลี่ยนชื่อ
1. เลือก **แก้ไข** เพื่อเริ่มต้นการแก้ไขเค้าโครง
1. ในบานหน้าต่างคุณสมบัติของเค้าโครง ให้เลือกสัญลักษณ์รูปปากกาที่อยู่ถัดจากชื่อเค้าโครง
1. แก้ไขชื่อเค้าโครงได้ตามต้องการ
1. เลือกเครื่องหมายถูกเพื่อยืนยันการเปลี่ยนชื่อ
1. เลือก **เสร็จสิ้นการแก้ไข**

## <a name="additional-resources"></a>ทรัพยากรเพิ่มเติม

[ภาพรวมของเทมเพลตและเค้าโครง](templates-layouts-overview.md)

[ใช้งานเทมเพลต](work-with-templates.md)


[!INCLUDE[footer-include](../includes/footer-banner.md)]
