---
title: วางใบสั่งเว็บไซต์ B2B อย่างรวดเร็ว
description: บทความนี้อธิบายความสามารถของ Microsoft Dynamics 365 Commerce ที่ผู้ใช้ไซต์แบบธุรกิจกับธุรกิจ (B2B) สามารถวางใบสั่งจำนวนมากและทําซ้ำได้อย่างรวดเร็ว
author: shajain
ms.date: 02/16/2022
ms.topic: article
ms.prod: ''
ms.technology: ''
ms.search.form: RetailOperations
audience: Application User, IT Pro
ms.reviewer: v-chgriffin
ms.search.region: Global
ms.search.industry: retail
ms.author: shajain
ms.search.validFrom: 2022-01-31
ms.dyn365.ops.version: 10.0.23
ms.openlocfilehash: 0b13fb49c49b0a540b192f4dd0f3a847fb5dd8a7
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8881372"
---
# <a name="place-b2b-website-orders-quickly"></a>วางใบสั่งเว็บไซต์ B2B อย่างรวดเร็ว

[!include [banner](../../includes/banner.md)]

บทความนี้อธิบายความสามารถของ Microsoft Dynamics 365 Commerce ที่ผู้ใช้ไซต์แบบธุรกิจกับธุรกิจ (B2B) สามารถวางใบสั่งจำนวนมากและทําซ้ำได้อย่างรวดเร็ว

เว็บไซต์อีคอมเมิร์ซของ B2B Dynamics 365 Commerce อนุญาตให้ผู้ใช้ดําเนินงานมาตรฐาน เช่น การค้นหาผลิตภัณฑ์ใหม่ผ่านการค้นหาและการเลือกดู ดูรายละเอียดผลิตภัณฑ์ การเพิ่มสินค้าลงในรถเข็น และเช็คเอาท์ อย่างไรก็ตาม ในขณะที่ลูกค้าของไซต์แบบธุรกิจกับลูกค้า (B2C) จะสั่งซื้อสินค้าในปริมาณเล็กน้อยและสั่งสินค้าเพียงครั้งเดียว โดยปกติลูกค้า B2B จะสั่งซื้อสินค้าในปริมาณมากและสั่งใหม่หลายครั้ง เนื่องจากลูกค้าเหล่านี้มักทราบว่าสินค้าใดที่ต้องการซื้อ จึงมักข้ามระยะการค้นหาผลิตภัณฑ์และย้ายไปที่การสั่งซื้อโดยตรง เพื่อให้ตรงกับความต้องการของลูกค้าเหล่านี้ เว็บไซต์อีคอมเมิร์ซ B2B ของ Commerce มีความสามารถต่างๆ ที่ช่วยในการวางใบสั่งอย่างรวดเร็ว

## <a name="bulk-order-by-item-number"></a>ใบสั่งจำนวนมากตามหมายเลขสินค้า

เว็บไซต์อีคอมเมิร์ซ B2B ของ Commerce ช่วยให้ผู้ใช้ไซต์สามารถเพิ่มสินค้าลงในรถเข็นด้วยการป้อนหมายเลขสินค้าของผลิตภัณฑ์พร้อมกับปริมาณที่ต้องการ

ภาพประกอบต่อไปนี้แสดงตัวอย่างการป้อนข้อมูลใบสั่งด่วนตามหมายเลขสินค้าของผลิตภัณฑ์

![การป้อนข้อมูลใบสั่งด่วนตามหมายเลขสินค้าของผลิตภัณฑ์](../media/QuickAddByItem.png)

## <a name="bulk-order-by-variant"></a>ใบสั่งปริมาณมากตามตัวแปร

เว็บไซต์อีคอมเมิร์ซ B2B ของ Commerce ช่วยให้ผู้ใช้ไซต์สามารถเพิ่มผลิตภัณฑ์ย่อยต่างๆ ของผลิตภัณฑ์เดียวกันได้อย่างรวดเร็วในมุมมองเดียวซึ่งแสดงความพร้อมใช้งานของสินค้าคงคลังตามขนาด สี และลักษณะ นอกจากนี้ ผู้ใช้ไซต์ยังสามารถป้อนปริมาณเดียวกันของผลิตภัณฑ์ในคลังสินค้าทั้งหมดได้อย่างง่ายดายโดยเลือก **ป้อนปริมาณทั้งหมด**

ภาพประกอบต่อไปนี้แสดงตัวอย่างการป้อนข้อมูลใบสั่งด่วนที่มีการใช้งานฟังก์ชัน "ป้อนปริมาณทั้งหมด"

![การป้อนข้อมูลใบสั่งที่ใช้ฟังก์ชัน "ป้อนปริมาณทั้งหมด"](../media/MatrixView.png)

## <a name="use-order-templates-for-quick-order-entry"></a>การใช้เทมเพลตใบสั่งเพื่อการป้อนข้อมูลใบสั่งด่วน

ผู้ซื้อบนเว็บไซต์ B2B มักสั่งสินค้าเฉพาะร่วมกัน ตัวอย่างเช่น ถ้าคุณวางใบสั่งลงในไซต์ก่อสร้าง คุณอาจต้องการสั่งเสื้อเชิ้ต เสื้อคลุม กางเกง รองเท่า และหมวกพร้อมกัน ถ้าคุณวางใบสั่งที่โรงพยาบาล ซึ่งแพทย์ พยาบาล พนักงานทำความสะอาดมีชุดพนักงานต่างกัน คุณอาจต้องการจัดกลุ่มชุดอุปกรณ์แต่ละชนิดเข้าด้วยกันเพื่อการสั่งซื้อที่ง่ายขึ้น ไซต์ Commerce B2B เปิดใช้งานเทมเพลตใบสั่งที่จะสร้าง ผู้ใช้ไซต์สามารถสร้างเทมเพลตที่กำหนดเองได้หลายเทมเพลต แล้วสั่งสินค้าทั้งหมดหรือบางรายการจากเทมเพลตเหล่านั้นตามที่ต้องการ

ภาพประกอบต่อไปนี้แสดงตัวอย่างของเทมเพลตใบสั่ง

![ตัวอย่างเทมเพลตใบสั่ง](../media/OrderTemplateHeader.png)

ภาพประกอบต่อไปนี้แสดงตัวอย่างของมุมมองรายละเอียดของเทมเพลตใบสั่ง

![ตัวอย่างของมุมมองรายละเอียดเทมเพลตใบสั่ง](../media/OrderTemplateLines.png)

## <a name="reorder-from-order-history"></a>สั่งซื้อใหม่จากประวัติใบสั่ง

เว็บไซต์อีคอมเมิร์ซ B2B ของ Commerce ช่วยให้ผู้ใช้ไซต์สามารถสั่งสินค้าใหม่จากประวัติใบสั่งได้อย่างรวดเร็ว ผู้ใช้ไซต์สามารถซื้อสินค้าที่เลือกจากประวัติใบสั่งหรือเพิ่มสินค้าที่ซื้อก่อนหน้านี้ทั้งหมดลงในรถเข็น

ภาพประกอบต่อไปนี้จะแสดงตัวอย่างของประวัติใบสั่งของผู้ใช้และตัวเลือกในการสั่งซื้อสินค้าใหม่จากสินค้านั้น

![การสั่งซื้อใหม่จากประวัติใบสั่ง](../media/Reorder.png)

บทความนี้อธิบายเพียงบางวิธีที่ไซต์ Commerce B2B ช่วยให้ผู้ใช้สามารถค้นหาใบสั่งและสั่งซื้อผลิตภัณฑ์ที่ต้องการใหม่ได้อย่างรวดเร็ว ความสามารถเพิ่มเติมมีการพัฒนาเพื่อช่วยให้กระบวนการรวบรวมใบสั่งจำนวนมากง่ายขึ้น
