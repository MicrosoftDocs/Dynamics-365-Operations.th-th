---
title: จัดการคู่ค้าทางธุรกิจ B2B โดยใช้ลำดับชั้นของลูกค้า
description: หัวข้อนี้จะอธิบายวิธีการใช้ลำดับชั้นของลูกค้าเพื่อจัดการคู่ค้าทางธุรกิจสำหรับเว็บไซต์แบบธุรกิจกับธุรกิจ (B2B) ของ Microsoft Dynamics 365 Commerce
author: josaw1
ms.date: 02/16/2022
ms.topic: article
ms.prod: ''
ms.technology: ''
ms.search.form: RetailOperations
audience: Application User, IT Pro
ms.reviewer: v-chgriffin
ms.search.region: Global
ms.search.industry: retail
ms.author: josaw
ms.search.validFrom: 2021-01-31
ms.dyn365.ops.version: 10.0.14
ms.openlocfilehash: d6e594cbb824a8b823912118e99b819585adc45e
ms.sourcegitcommit: 8bcb9c13eccb14e61c39ca6578d135b64090fad2
ms.translationtype: HT
ms.contentlocale: th-TH
ms.lasthandoff: 02/17/2022
ms.locfileid: "8313839"
---
# <a name="manage-b2b-business-partners-using-customer-hierarchies"></a>จัดการคู่ค้าทางธุรกิจ B2B โดยใช้ลำดับชั้นของลูกค้า

[!include [banner](../../includes/banner.md)]

หัวข้อนี้จะอธิบายวิธีการใช้ลำดับชั้นของลูกค้าเพื่อจัดการคู่ค้าทางธุรกิจสำหรับเว็บไซต์แบบธุรกิจกับธุรกิจ (B2B) ของ Microsoft Dynamics 365 Commerce

ในศูนย์ควบคุม Commerce เอนทิตี้ *ลำดับชั้นของลูกค้า* ใช้เพื่อแสดงถึงองค์กรที่เป็นคู่ค้าทางธุรกิจที่จะใช้ไซต์อีคอมเมิร์ซ B2B ก่อนที่คุณจะสามารถใช้ลำดับชั้นของลูกค้าเพื่อจัดการคู่ค้าทางธุรกิจได้ คุณต้องเปิดใช้งานความสามารถของอีคอมเมิร์ซ B2B ในศูนย์ควบคุม Commerce แล้วกําหนดลำดับหมายเลขให้กับลำดับชั้นของลูกค้า

## <a name="enable-the-b2b-e-commerce-feature-in-commerce-headquarters"></a>เปิดใช้งานคุณลักษณะอีคอมเมิร์ซ B2B ในศูนย์ควบคุม Commerce

เมื่อต้องการใช้ความสามารถของอีคอมเมิร์ซ B2B คุณต้องเปิดใช้งานคุณลักษณะ **เปิดใช้งานความสามารถของอีคอมเมิร์ซ B2B** ในศูนย์ควบคุม Commerce ก่อน

1. ไปที่ **พื้นที่ทำงาน \> การจัดการคุณลักษณะ**
1. บนแท็บ **ทั้งหมด** ให้ใช้กล่องตัวกรองเพื่อค้นหา **โมดูล: Retail และ Commerce**
1. ค้นหาคุณลักษณะ **เปิดใช้งานความสามารถของอีคอมเมิร์ซ B2B** และเลือก แล้วเลือก **เปิดใช้งานทันที** ในมุมล่างขวา

## <a name="define-a-number-sequence-for-the-customer-hierarchy"></a>กําหนดลำดับหมายเลขเพื่อกําหนดลำดับชั้นของลูกค้า

ลำดับหมายเลขที่ใช้ในการสร้างตัวระบุเฉพาะที่สามารถอ่านได้สำหรับเร็กคอร์ดข้อมูลหลักและเรกคอร์ดธุรกรรมที่จำเป็นต้องมีตัวระบุ คุณต้องกําหนดลำดับหมายเลขที่จะใช้เพื่อสร้างรหัสให้กับลำดับชั้นของลูกค้า สำหรับข้อมูลเพิ่มเติมเกี่ยวกับลำดับหมายเลข ให้ดู [ภาพรวมลำดับหมายเลข](/dynamics365/fin-ops-core/fin-ops/organization-administration/number-sequence-overview)

ในการกำหนดลำดับหมายเลขในลำดับชั้นของลูกค้าในศูนย์ควบคุม Commerce ให้ทำตามขั้นตอนต่อไปนี้

1. ไปที่ **Retail และ Commerce \> การตั้งค่าศูนย์ควบคุม \> ลำดับหมายเลข \> ลำดับหมายเลข**
1. สร้างลำดับหมายเลขใหม่ เลือกลำดับหมายเลขที่มีอยู่เพื่อนำกลับมาใช้ใหม่
1. ไปที่ **Retail และ Commerce \> การตั้งค่าศูนย์ควบคุม \> พารามิเตอร์ \> พารามิเตอร์ที่ใช้ร่วมกันของ Commerce**
1. บนแท็บ **ลำดับหมายเลข** ให้เพิ่มลำดับหมายเลขที่คุณสร้างหรือเลือกก่อนหน้าในการอ้างอิง **รหัสลำดับชั้นของลูกค้า**

![เพิ่มลำดับหมายเลขในการอ้างอิงรหัสลำดับชั้นของลูกค้าแล้ว](../media/NumberSequenceCustHierarchy.png)

## <a name="how-the-approval-process-works"></a>วิธีการทำงานของกระบวนการอนุมัติ

เมื่อคู่ค้าทางธุรกิจขอเข้าร่วมไซต์อีคอมเมิร์ซ B2B ระบบจะบันทึกคำขอในฐานะ *ผู้ที่มีแนวโน้มจะเป็นลูกค้า* บุคคลของศูนย์ควบคุม Commerce เช่น ผู้จัดการฝ่ายดำเนินงานขายปลีกสามารถอนุมัติหรือปฏิเสธคำขอของคู่ค่าได้ หากต้องการทราบข้อมูลเพิ่มเติมเกี่ยวกับวิธีการจัดการคำขอของคู่ค้าทางธุรกิจและการอนุมัติผู้ที่มีแนวโน้มจะเป็นลูกค้า ดูที่ [จัดการผู้ใช้ที่เป็นคู่ค้าทางธุรกิจบนเว็บไซต์อีคอมเมิร์ซ B2B](manage-b2b-users.md)

เมื่อผู้ที่มีแนวโน้มจะเป็นลูกค้าได้รับการอนุมัติ ระบบจะสร้างเรกคอร์ดลูกค้าใหม่สองเรกคอร์ดดังนี้

- เรกคอร์ดลูกค้าหนึ่งเรกคอร์ดชนิด **องค์กร** แสดงถึงองค์กรที่ขอเป็นคู่ค้าทางธุรกิจ
- เรกคอร์ดลูกค้าชนิด **บุคคล** แสดงถึงบุคคลที่ส่งคำขอ

นอกจากนี้ เรกคอร์ดลำดับชั้นของลูกค้าใหม่จะถูกสร้างที่ **Retail และ Commerce \> ลูกค้า \> ลำดับชั้นของลูกค้า** เรกคอร์ดลำดับชั้นของลูกค้านี้มีคุณสมบัติต่อไปนี้:

- **รหัสลำดับชั้นของลูกค้า** – รหัสเฉพาะของลำดับชั้นของลูกค้า รหัสนี้ใช้ลำดับหมายเลขที่คุณกําหนดในพารามิเตอร์ที่ใช้ร่วมกันของ Commerce
- **ชื่อ** – ชื่อองค์กรของคู่ค้าทางธุรกิจ ตามที่ระบุในการร้องขอการเตรียมความพร้อม ฟิลด์นี้สามารถแก้ไขได้.
- **วัตถุประสงค์** – คุณสมบัตินี้ตั้งค่าเป็น **องค์กร B2B** ค่าที่กําหนดล่วงหน้า
- **องค์กร** – รหัสลูกค้าขององค์กรที่เป็นคู่ค้าทางธุรกิจ

บุคคลที่ส่งคำขอการเตรียมพร้อมจะถูกเพิ่มลงในแท็บด่วน **ลำดับชั้น** และมีการกำหนดบทบาท **ผู้ดูแลระบบ** ให้พวกเขา เมื่อผู้ดูแลระบบเพิ่มผู้ใช้เพิ่มเติมให้กับองค์กรคู่ค้าทางธุรกิจบนไซต์ B2B เรกคอร์ดลูกค้าใหม่ของผู้ใช้แต่ละคนจะถูกสร้างขึ้นสำหรับผู้ใช้แต่ละคน นอกจากนี้ เรกคอร์ดลูกค้านี้ยังถูกเพิ่มเข้าในเรกคอร์ดลำดับชั้นของลูกค้าที่เกี่ยวข้องของคู่ค้าทางธุรกิจด้วย และมีบทบาทของ **ผู้ใช้** กำหนดให้

### <a name="examples"></a>ตัวอย่างเช่น

บุคคลที่ชื่อ Sam J ส่งคำขอการเตรียมพร้อมในนามขององค์กร Microsoft หลังจากอนุมัติคำขอแล้ว ระบบจะสร้างบัญชีลูกค้าใหม่สองบัญชี บัญชีหนึ่งเป็นชนิด **บุคคล** ของ Sam J และอีกบัญชีเป็นชนิด **องค์กร** ของ Microsoft

ดังตัวอย่างในภาพประกอบต่อไปนี้ มีการสร้างเรกคอร์ดลำดับชั้นของลูกค้าใหม่ด้วย เรกคอร์ดนี้มีชื่อเดียวกับองค์กร (**Microsoft**) และมีการกำหนดบทบาท **ผู้ดูแลระบบ** ให้กับ Sam J ในฐานะผู้ดูแลระบบ Sam J เพิ่มผู้ใช้ Microsoft อื่นๆ ของไซต์ B2B ในลำดับชั้นนี้และกําหนดบทบาท **ผู้ใช้** ให้พวกเขา ในตัวอย่างนี้ มีการเพิ่ม Sush R. เป็นผู้ใช้แล้ว

![ตัวอย่างของเรกคอร์ดลำดับชั้นของลูกค้า](../media/CustomerHierarchy2.png)

เมื่อต้องการระบุว่าลูกค้าสัมพันธ์กับลำระดับชั้นของลูกค้าหรือไม่ ให้เปิดเรกคอร์ดลูกค้า ตามตัวอย่างในภาพประกอบต่อไปนี้ ฟิลด์ **รหัสลำดับชั้นของลูกค้า** ในส่วน **B2B** บนแท็บด่วน **การขายปลีก** จะแสดงว่าลูกค้านั้นเป็นส่วนหนึ่งของลำดับชั้นของลูกค้าหรือไม่ และตัวเลือก **ผู้ดูแลระบบ B2B** จะระบุว่าลูกค้าเป็นผู้ดูแลระบบตามลำดับชั้นนั้นหรือไม่

![ตัวอย่างของส่วน B2B บนแท็บด่วน Retail ของเรกคอร์ดลูกค้า ซึ่งลูกค้าเชื่อมโยงกับลำดับชั้นและมีการระบุเป็นผู้ดูแลระบบ](../media/CustomerHierarchyMapping2.png)

โดยส่วนใหญ่ ค่าคุณสมบัติของเรกคอร์ดลูกค้าทั้งหมดในลำดับชั้นควรตรงกัน ตัวอย่างเช่น เนื่องจากผู้ใช้คู่ค้าทางธุรกิจทั้งหมดควรได้รับราคาที่คล้ายกันของผลิตภัณฑ์ กลุ่มราคา และการตั้งค่าคอนฟิกที่เกี่ยวข้องควรตรงกัน อย่างไรก็ตาม ระบบไม่ได้บังคับใช้ความสอดคล้องกันนี้ ดังนั้น ผู้ใช้ศูนย์ควบคุม Commerce ที่เกี่ยวข้องจึงรับผิดชอบในการตรวจสอบให้แน่ใจว่าค่าคุณสมบัติและการตั้งค่าคอนฟิกตรงกับลูกค้าทั้งหมดในลำดับชั้นที่กําหนด

ผู้ใช้ศูนย์ควบคุม Commerce สามารถตรวจสอบคุณสมบัติต่างๆ ของเรกคอร์ดลูกค้าทั้งหมดในลำดับชั้นในมุมมองแบบทีละขั้นตอนได้ ดังตัวอย่างในภาพประกอบต่อไปนี้,คุณสามารถใช้ตัวเลือก **ทั่วไป** ในรายการดรอปดาวน์บนแท็บด่วน **ลำดับชั้น** แล้วเลือกส่วนใดๆ ของเรกคอร์ดลูกค้าเพื่อแสดงคุณสมบัติที่เกี่ยวข้องได้ ผู้ใช้สามารถแก้ไขค่าคุณสมบัติจากมุมมองนี้โดยตรงได้ หากต้องการคัดลอกค่าทั้งหมดจากเรกคอร์ดลูกค้าของผู้ดูแลระบบไปยังผู้ใช้ทั้งหมด เลือก **แทนที่** บนแท็บด่วน **ลำดับชั้น**

![ตัวอย่างของเรกคอร์ดลำดับชั้นของลูกค้าที่แสดงปุ่ม "แทนที่" และตัวเลือกในรายการดรอปดาวน์](../media/HierarchyDetails2.png)

[!include [footer-include](../../includes/footer-banner.md)]
