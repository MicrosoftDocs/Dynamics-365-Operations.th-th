---
title: การตั้งค่าการกําหนดราคา
description: บทความนี้จะอธิบายการตั้งค่าต่างๆ สำหรับการกำหนดราคาและการจัดการส่วนลดใน Microsoft Dynamics 365 Commerce Headquarters
author: boycez
ms.date: 09/06/2022
ms.topic: article
audience: Application User, Developer, IT Pro
ms.reviewer: v-chgriffin
ms.search.region: Global
ms.author: boycez
ms.search.validFrom: 2022-08-11
ms.openlocfilehash: 79130e0ef285d6bd5e544f2d6a6368c0393fa7fa
ms.sourcegitcommit: b1df4db7facb5e7094138836c41a65c4a158f01d
ms.translationtype: HT
ms.contentlocale: th-TH
ms.lasthandoff: 09/13/2022
ms.locfileid: "9474054"
---
# <a name="pricing-settings"></a>การตั้งค่าการกําหนดราคา

[!include [banner](../includes/banner.md)]

บทความนี้จะอธิบายการตั้งค่าต่างๆ สำหรับการกำหนดราคาและการจัดการส่วนลดใน Microsoft Dynamics 365 Commerce Headquarters การตั้งค่าเหล่านี้ช่วยให้องค์กรสามารถกําหนดลักษณะการกําหนดราคาในโซลูชัน Commerce ของพวกเขาให้ตรงกับความต้องการของธุรกิจเฉพาะ

## <a name="company-level-pricing-settings"></a>การตั้งค่าการกําหนดราคาในระดับบริษัท

การตั้งค่าการกําหนดราคาส่วนใหญ่อยู่ที่ระดับบริษัท และสามารถพบได้ใน **พารามิเตอร์ Commerce \> ราคาและส่วนลด** ใน Commerce Headquarters

### <a name="best-price-and-compound-concurrency-control-model"></a>แบบจำลองการควบคุมการเกิดพร้อมกันของ 'ราคาที่ดีที่สุด' และ 'รวม'

การตั้งค่า **แบบจำลองการควบคุมการเกิดพร้อมกันของ 'ราคาที่ดีที่สุด' และ 'รวม'** จะกําหนดวิธีการที่กลไกจัดการการกําหนดราคาประมวลผลส่วนลดต่างๆ ในโหมดการเกิดพร้อมกัน **ราคาที่ดีที่สุด** หรือ **การรวม** 

ถ้าพารามิเตอร์ถูกตั้งค่าเป็น **ราคาที่ดีที่สุดและรวมภายในระดับความสำคัญ ห้ามรวมระหว่างระดับความสำคัญ** ส่วนลด **การรวม** ทั้งหมด ที่มีระดับความสำคัญของการกำหนดราคาเดียวกันจะถูกรวมด้วย ผลลัพธ์ที่รวมจะแข่งขันกับส่วนลด **ราคาที่ดีที่สุด** ใดๆ ที่มีระดับความสำคัญของการกําหนดราคาเดียวกัน ราคาที่ดีที่สุดจะถูกนำไปใช้ และส่วนลดทั้งหมดที่มีระดับความสำคัญของการกําหนดราคาต่ำกว่าจะถูกละเว้น

ถ้าพารามิเตอร์ถูกตั้งเป็น **ราคาที่ดีที่สุดเฉพาะภายในระดับความสำคัญ ทำการรวมระหว่างระดับความสำคัญเสมอ** ส่วนลด **รวม** ทั้งหมด จะถือว่าเป็นส่วนลด **ราคาที่ดีที่สุด** ภายในระดับความสำคัญของการกําหนดราคา เฉพาะส่วนลดเดียวเท่านั้นที่จะชนะ ถ้าส่วนลดเดียวนั้น เป็นส่วนลด **ราคาที่ดีที่สุด** หรือส่วนลด **รวม** จะถูกรวมกับส่วนลด **ราคาที่ดีที่สุด** หรือส่วนลด **รวม** เพิ่มเติมทั้งหมด ที่มีระดับความสำคัญของการกําหนดราคาต่ำกว่า

### <a name="discount-compound-behavior"></a>พฤติกรรมการรวมส่วนลด

การตั้งค่า **พฤติกรรมการรวมส่วนลด** จะกําหนดวิธีการที่กลไกจัดการการกําหนดราคาจะคํานวณส่วนลดรวมหลายรายการ

ถ้ามีการตั้งค่าพารามิเตอร์เป็น **รวม** ส่วนลดหนึ่งจะใช้ที่ด้านบนของอีกส่วนลดหนึ่งในลักษณะสะสม ถ้าตั้งค่าเป็น **รวมลงบนราคาเดิม** ส่วนลดทั้งหมดจะได้รับการจัดการอย่างเป็นอิสระจากกัน และใช้กับราคาเดิมเดียวกัน

ตัวอย่างเช่น คุณต้องการรวมส่วนลด 10 เปอร์เซ็นต์ และส่วนลด 20 เปอร์เซ็นต์ ให้กับผลิตภัณฑ์ที่มีราคาเดิมเป็น $100 ถ้าคุณตั้งค่าพารามิเตอร์ **พฤติกรรมการรวมส่วนลด** เป็น **รวม** ราคาสุดท้ายจะเป็น $72 ($100 &times; 90% &times; 80%) ถ้าคุณตั้งค่าเป็น **รวมลงบนราคาเดิมรวม** ราคาสุดท้ายจะเป็น $70 ($100 – $10 – $20)

### <a name="enable-competition-between-exclusive-threshold-and-other-periodic-discounts"></a>เปิดใช้งานการแข่งกันระหว่างส่วนลดตามเกณฑ์พิเศษ และส่วนลดตามรอบระยะเวลาอื่นๆ

ถ้าพารามิเตอร์ **เปิดใช้งานการแข่งกันระหว่างส่วนลดตามเกณฑ์พิเศษ และส่วนลดตามรอบระยะเวลาอื่นๆ** ถูกตั้งค่าเป็น **ใช่** กลไกจัดการการกําหนดราคาจะแข่งขันส่วนลดตามเกณฑ์พิเศษกับส่วนลดที่ไม่ใช่ตามเกณฑ์พิเศษ ระดับความสำคัญของการกำหนดราคาจะยังคงใช้อยู่ ลักษณะการทำงานของส่วนลดตามค่าเกณฑ์ **ราคาที่ดีที่สุด** และ **รวม** จะยังคงเหลืออยู่ตามนั้น กล่าวอีกอย่างคือ พวกเขาไม่แข่งขันกับส่วนลดที่ไม่ใช่ตามเกณฑ์

### <a name="manual-line-discount-and-system-discount"></a>ส่วนลดต่อรายการสินค้าที่กำหนดเองและส่วนลดของระบบ

การตั้งค่า **ส่วนลดต่อรายการสินค้าที่กำหนดเองและส่วนลดของระบบ** จะกําหนดวิธีการที่กลไกจัดการการกําหนดราคาใช้กับส่วนลดต่อรายการสินค้าที่กำหนดเองและส่วนลดของระบบ กับรายการเดียวกัน ส่วนลดต่อรายการสินค้าที่กำหนดเองอาจรวมอยู่บนส่วนลดของระบบ หรืออาจแทนที่ส่วนลดของระบบ เมื่อรวมส่วนลดต่อรายการสินค้าที่กำหนดเองและส่วนลดของระบบเข้าด้วยกัน ตรรกะการคํานวณจะคำนึงถึงการตั้งค่า **พฤติกรรมการรวมส่วนลด** ส่วนลดรวมที่กำหนดเองที่ใช้กับใบสั่งทั้งหมด จะไม่คำนึงถึงการตั้งค่านั้น

### <a name="keep-items-on-the-same-sales-line-for-discount-price-rounding"></a>รวมสินค้าในรายการขายเดียวกันสำหรับการปัดเศษราคาส่วนลด

ในบางครั้ง ยอดเงินของส่วนลดปริมาณไม่สามารถแบ่งเท่าๆ กันด้วยปริมาณที่คัดเลือกได้ (ตัวอย่างเช่น ถ้าส่วนลดเท่ากับ $10 สำหรับการซื้อสามหน่วย) ในกรณีดังกล่าว การตั้งค่า **รวมสินค้าในรายการขายเดียวกันสำหรับการปัดเศษราคาส่วนลด** จะกําหนดว่ากลไกการจัดการกําหนดราคาจะใช้และกระจายจํานวนเงินส่วนลดอย่างไร ถ้าพารามิเตอร์ถูกตั้งค่าเป็น **ใช่** ยอดส่วนลดจะถูกใช้ทั้งรายการและไม่ได้แบ่ง ถ้าตั้งค่าเป็น **ไม่** ส่วนลดจะถูกแบ่งตามปริมาณที่คัดเลือกและปัดเศษ ตัวอย่างเช่น ยอดเงินส่วนลด $10 สำหรับสามหน่วย จะถูกแบ่งเป็น $3.33 ต่อหนึ่งหน่วย $3.33 สำหรับหน่วยที่สอง และ $3.34 สำหรับหน่วยที่สาม

### <a name="apply-discounts-to-key-in-price-products"></a>ใช้ส่วนลดกับผลิตภัณฑ์ ป้อนราคา

การตั้งค่า **ใช้ส่วนลดกับผลิตภัณฑ์ ป้อนราคา** จะกำหนดว่าส่วนลดสามารถใช้กับ "ราคาที่ป้อน" ที่ป้อนไว้ในการขายหน้าร้าน (POS) หรือไม่ การตั้งค่า **ราคาที่ป้อน** ในการตั้งค่าคอนฟิกผลิตภัณฑ์จะกําหนดว่าผลิตภัณฑ์สนับสนุนราคาที่ป้อนอย่างไร

### <a name="apply-discounts-to-price-overrides"></a>ใช้ส่วนลดกับการแทนที่ราคา

การตั้งค่า **ใช้ส่วนลดกับการแทนที่ราคา** จะกำหนดว่าส่วนลดสามารถใช้ร่วมกับการแทนที่ราคาได้หรือไม่

### <a name="distribute-discounts-for-least-expensive-discounts"></a>กระจายส่วนลดสำหรับส่วนลดที่มีราคาแพงน้อยที่สุด

หากต้องการเปลี่ยนแปลงส่วนลดแบบคละกันที่ใช้ชนิดการคํานวณ "ราคาแพงน้อยที่สุด" **กระจายส่วนลดสำหรับส่วนลดที่มีราคาแพงน้อยที่สุด** จะกําหนดว่ากลไกจัดการการกําหนดราคาจะกระจายส่วนลดให้กับรายการต่างๆ หรือไม่

ถ้าพารามิเตอร์ถูกตั้งค่าเป็น **ไม่** ส่วนลดจะถูกใช้กับรายการที่มีราคาแพงน้อยที่สุดเท่านั้น ตัวอย่างเช่น ส่วนลดสำหรับการซื้อคละกัน "ซื้อ 2 รับ 1 ฟรี" สินค้าที่มีราคาแพงน้อยที่สุดจะได้รับฟรี และสินค้าอีกสองรายการจะยังคงอยู่ในราคาเต็ม ในกรณีนี้ ลูกค้าที่ส่งคืนสินค้าที่มีราคาเต็มจะยังคงได้รับสินค้าที่สามฟรี สถานการณ์นี้อาจทําให้เกิดการขาดทุนของผู้ค้าปลีก

ถ้ามีการตั้งค่าพารามิเตอร์เป็น **ใช่** กลไกจัดการการกําหนดราคาจะกระจายส่วนลดให้กับรายการที่เกี่ยวข้องทั้งหมด การตั้งค่านี้สามารถช่วยลดการขาดทุนจากการส่งคืนได้

### <a name="manually-calculate-multi-line-prices-and-discounts"></a>คำนวณราคาและส่วนลดหลายรายการด้วยตนเอง

การตั้งค่า **คำนวณราคาและส่วนลดหลายรายการด้วยตนเอง** จะควบคุมว่ากลไกจัดการการกําหนดราคาจะใช้การคํานวณราคาและส่วนลดที่ล่าช้า ในแอพลิเคชัน POS และช่องทางศูนย์บริการหรือไม่ ถ้าตั้งค่าพารามิเตอร์เป็น **ใช่** กลไกจัดการการกําหนดราคาจะไม่คํานวณส่วนลดต่อรายการสินค้าหลายรายการ (เช่น ส่วนลดปริมาณ ส่วนลดตามเกณฑ์ และส่วนลดการซื้อคละกัน) ทุกครั้งที่สร้างหรือแก้ไขใบสั่งขายในแอพลิเคชัน POS หรือช่องทางศูนย์บริการ

> [!NOTE]
> ใน Commerce เวอร์ชัน 10.0.30 และก่อนหน้า การตั้งค่า **คำนวณราคาและส่วนลดหลายรายการด้วยตนเอง** จะควบคุมเฉพาะช่องทางศูนย์บริการเท่านั้น การตั้งค่า **คำนวณส่วนลดสินค้าหลายรายการด้วยตัวเอง** แบบแยก ในโพรไฟล์ฟังก์ชันจะควบคุมลักษณะการคํานวณราคาในแอพลิเคชัน POS ใน Commerce เวอร์ชัน 10.0.31 การตั้งค่าทั้งสองจะถูกรวมบัญชีเป็นการตั้งค่าระดับบริษัทหนึ่งรายการ

### <a name="retention-period-in-days"></a>ระยะเวลาการเก็บข้อมูลเป็นวัน

การตั้งค่า **ระยะเวลาการเก็บข้อมูลเป็นวัน** บ่งชี้ว่ากี่วันหลังจากวันหมดอายุ (ถ้ามีการตั้งค่าวันหมดอายุ) หรือวันที่ปิดใช้งาน (ถ้าไม่ได้ตั้งค่าวันหมดอายุ) ควรลบส่วนลดอย่างเป็นระบบ ถ้าพารามิเตอร์ถูกตั้งเป็น **0** (ศูนย์) จะไม่มีการลบอัตโนมัติเกิดขึ้น

> [!NOTE]
> ใน Commerce เวอร์ชัน 10.0.30 และก่อนหน้า การตั้งค่านี้มีชื่อว่า **จำนวนของวันที่ควรลบส่วนลดที่หมดอายุ**

### <a name="coupon-bar-code"></a>บาร์โค้ดคูปอง

การตั้งค่า **บาร์โค้ดของคูปอง** จะกำหนดว่าบาร์โค้ดใดที่ใช้ในการสร้างบาร์โค้ดของคูปอง ผู้ใช้สามารถเลือกบาร์โค้ดที่กําหนดล่วงหน้าตัวใดตัวหนึ่ง ซึ่งตั้งค่าคอนฟิกไว้บนหน้า **การตั้งค่าบาร์โค้ด** สำหรับข้อมูลเพิ่มเติมเกี่ยวกับบาร์โค้ดและตัวพรางบาร์โค้ด ดูที่ [การตั้งค่าบาร์โค้ด](set-up-bar-codes.md) และ [และตั้งค่าตัวพรางบาร์โค้ด](set-up-bar-code-masks.md)

### <a name="coupon-code-must-be-manually-applied-to-return-transactions"></a>รหัสคูปองต้องใช้กับธุรกรรมการส่งคืนด้วยตนเอง

การตั้งค่า **รหัสคูปองต้องใช้กับธุรกรรมการส่งคืนด้วยตนเอง** สามารถใช้ได้กับธุรกรรมการส่งคืนที่ไม่มีใบเสร็จการขายให้เท่านั้น ตั้งค่าพารามิเตอร์เป็น **ไม่** หากรหัสคูปองควรถูกใช้กับธุรกรรมโดยอัตโนมัติ ตั้งค่าเป็น **ใช่** ถ้าต้องเพิ่มรหัสคูปองด้วยตนเองลงในธุรกรรม

### <a name="use-sales-agreements-set-up-for-the-organization"></a>ใช้ข้อตกลงการขายที่ตั้งค่าสำหรับองค์กร

สำหรับใบสั่งระหว่างธุรกิจ (B2B) ถ้าพารามิเตอร์ **ใช้ข้อตกลงการขายที่ตั้งค่าสำหรับองค์กร** ถูกตั้งค่าเป็น **ใช่** กลไกจัดการการกําหนดราคาจะใช้ข้อตกลงการขายที่กําหนดไว้ให้กับองค์กรในลระดับชั้นของลูกค้าของผู้ใช้ เพื่อกําหนดราคาตามสัญญา หากพารามิเตอร์ถูกตั้งค่าเป็น **ไม่** หรือถ้าไม่มีการกําหนดลำดับชั้นของลูกค้า กลไกจัดการการกําหนดราคาจะค้นหาข้อตกลงการขายที่กําหนดไว้ของผู้ใช้ เพื่อกําหนดราคาตามสัญญา สำหรับข้อมูลเพิ่มเติมเกี่ยวกับลำดับชั้นของลูกค้า สำหรับ B2B e-commerce โปรดดู [จัดการคู่ค้าทางธุรกิจ B2B โดยใช้ลำดับชั้นของลูกค้า](b2b/partners-customer-hierarchies.md)

## <a name="channel-level-pricing-settings"></a>การตั้งค่าการกําหนดราคาในระดับช่องทาง

การตั้งค่าต่อไปนี้ช่วยให้องค์กรควบคุมลักษณะการทำงานของการกําหนดราคาในช่องทางการขายเฉพาะ

### <a name="enable-order-price-control"></a>เปิดใช้งานการควบคุมราคาในใบสั่ง

พารามิเตอร์ **เปิดใช้งานการควบคุมราคาในใบสั่ง** จะตั้งอยู่บนแท็บด่วน **ทั่วไป** ของหน้า **การตั้งค่าคอนฟิกศูนย์การโทร** การตั้งค่าจะกําหนดว่ากลไกจัดการการกําหนดราคาจะบังคับใช้ข้อจํากัดในการดําเนินการแทนที่ราคา ในช่องทางศูนย์บริการหรือไม่ โดยจะร่วมกับการตั้งค่าระดับผลิตภัณฑ์ของ **อนุญาตการปรับปรุงราคา**

ถ้าการควบคุมราคาในใบสั่งปิดอยู่ ผู้ใช้ศูนย์บริการใดๆ สามารถเปลี่ยนแปลงราคาบนรายการขายในช่องทางศูนย์บริการได้ ไม่ว่าผลิตภัณฑ์ที่ตรงกันจะอนุญาตการปรับราคาหรือไม่

ถ้าการควบคุมราคาในใบสั่งเปิดอยู่ เฉพาะผลิตภัณฑ์ที่มีการตั้งค่าพารามิเตอร์ **อนุญาตให้ปรับปรุงราคา** เป็น **ใช่** เท่านั้น ที่อนุญาตการแทนที่ราคาในใบสั่งขายในช่องทางศูนย์บริการ และต้องระบุรหัสเหตุผลบนรายการขายที่สอดคล้องกัน ผู้ใช้ศูนย์บริการสามารถเปลี่ยนราคาขายได้เฉพาะจนถึง **เปอร์เซ็นต์การเพิ่มราคาของต้นทุน** ที่กําหนดไว้ที่ **การขายปลีกและการค้า \> การตั้งค่าช่องทาง \> การตั้งค่าศูนย์บริการ \> สิทธิ์การแทนที่** เท่านั้น หากการแทนที่ราคาเกินเปอร์เซ็นต์ดังกล่าว ผู้ใช้จะต้องส่งการร้องขอ ซึ่งประมวลผลโดยใช้เวิร์กโฟลว์ Commerce ที่กําหนดล่วงหน้า เพื่อตรวจทานและอนุมัติ สำหรับข้อมูลเพิ่มเติมเกี่ยวกับเวิร์กโฟลว์ Commerce โปรดดูที่ [ภาพรวมของระบบเวิร์กโฟลว์](/dynamics365/fin-ops-core/fin-ops/organization-administration/overview-workflow-system)

## <a name="product-level-pricing-settings"></a>การตั้งค่าการกําหนดราคาในระดับผลิตภัณฑ์

การตั้งค่าต่อไปนี้จะบังคับใช้กฎการกําหนดราคาในระดับผลิตภัณฑ์ และสามารถดูได้ในหน้า **การจัดโครงแบบผลิตภัณฑ์** ขององค์กร

### <a name="allow-price-adjust"></a>อนุญาตการปรับปรุงราคา

หากพารามิเตอร์ **อนุญาตการปรับปรุงราคา** ถูกตั้งค่าเป็น **ใช่** การแทนที่ราคาจะสามารถใช้กับผลิตภัณฑ์ในใบสั่งขายของช่องทางศูนย์บริการได้

### <a name="key-in-price"></a>ป้อนราคา

การตั้งค่า **การป้อนราคา** จะกำหนดว่าการป้อนราคาเป็นข้อมูลบังคับหรือไม่ เมื่อมีการเพิ่มผลิตภัณฑ์ลงในธุรกรรมการขายใน POS และกําหนดข้อจํากัดมูลค่าราคาที่สอดคล้องกันด้วย

### <a name="zero-price-valid"></a>สามารถใช้ราคาเป็นศูนย์ได้

การตั้งค่า **สามารถใช้ราคาเป็นศูนย์ได้** จะกําหนดว่าราคาขายที่กําหนดล่วงหน้า ที่คํานวณโดยระบบ หรือราคาขายที่ปรับปรุงด้วยตนเองของผลิตภัณฑ์ อาจเป็น 0 (ศูนย์) ตั้งค่าพารามิเตอร์เป็น **ใช่** ถ้าอนุญาตให้ใช้ราคาเป็นศูนย์ การตั้งค่านี้สามารถระบุได้ที่ระดับประเภท จากการจัดลำดับผลิตภัณฑ์ Commerce

### <a name="prevent-all-discounts"></a>ป้องกันส่วนลดทั้งหมด

ด้วยการตั้งค่าพารามิเตอร์ **ป้องกันส่วนลดทั้งหมด** เป็น **ใช่** คุณป้องกันไม่ให้มีการใช้ส่วนลดทุกชนิด (รวมส่วนลดด้วยตนเอง) กับผลิตภัณฑ์ การตั้งค่านี้สามารถระบุได้ที่ระดับประเภท จากการจัดลำดับผลิตภัณฑ์ Commerce

> [!NOTE]
> การตั้งค่านี้ไม่จำกัดการดำเนินการแทนที่ราคา เนื่องจากเป็นการกำหนดราคา และไม่ถือว่าเป็นส่วนลด

### <a name="prevent-manual-discounts"></a>ป้องกันส่วนลดแบบกำหนดเอง

ด้วยการตั้งค่าพารามิเตอร์ **ป้องกันส่วนลดแบบกำหนดเอง** เป็น **ใช่** คุณป้องกันไม่ให้มีการใช้ส่วนลดต่อรายการสินค้าที่กำหนดเอง กับผลิตภัณฑ์ ส่วนลดอื่นๆ ทั้งหมด ยังคงสามารถใช้ได้ การตั้งค่านี้สามารถระบุได้ที่ระดับประเภท จากการจัดลำดับผลิตภัณฑ์ Commerce

> [!NOTE]
> การตั้งค่านี้ไม่จำกัดการดำเนินการแทนที่ราคา เนื่องจากเป็นการกำหนดราคา และไม่ถือว่าเป็นส่วนลด

### <a name="prevent-retail-discounts"></a>ป้องกันส่วนลดการขายปลีก

ถ้าพารามิเตอร์ **ป้องกันส่วนลดการขายปลีก** ถูกตั้งค่าเป็น **ใช่** ส่วนลด **แบบง่าย** **ปริมาณ** **ค่าเกณฑ์** **การซื้อคละกัน** และ **การจัดส่ง** จะใช้กับผลิตภัณฑ์ไม่ได้ ส่วนลดอื่นๆ ทั้งหมด (รวมถึงส่วนลดที่กำหนดเอง) ยังคงสามารถใช้ได้

### <a name="prevent-tender-based-discounts"></a>ป้องกันส่วนลดตามวิธีการชำระเงิน

ถ้าพารามิเตอร์ **ป้องกันส่วนลดตามวิธีการชำระเงิน** ถูกตั้งค่าเป็น **ใช่** ส่วนลด **ที่ใช้ในการชำระเงิน** จะใช้กับผลิตภัณฑ์ไม่ได้ ส่วนลดอื่นๆ ทั้งหมด (รวมถึงส่วนลดที่กำหนดเอง) ยังคงสามารถใช้ได้

ผู้ค้าปลีกมักจะเลือกที่จะแยกผลิตภัณฑ์บางอย่าง เช่น สินค้าใหม่ หรือสินค้าตามความต้องการ ออกจากส่วนลดตามรายการสินค้า (เช่น ส่วนลดแบบง่าย และส่วนลดตามปริมาณ) อย่างไรก็ตาม ถ้าพวกเขาอาจต้องการใช้ส่วนลดที่ใช้ในการชำระเงิน ถ้าลูกค้าชำระเงินโดยใช้การชำระเงินที่ต้องการ เมื่อต้องการให้ผลลัพธ์นี้สำเร็จ ผู้ค้าปลีกต้องตั้งค่าพารามิเตอร์ **ป้องกันส่วนลดทั้งหมด** และ **ป้องกันส่วนลดที่ใช้ในการชำระเงิน** เป็น **ไม่** และตั้งค่าพารามิเตอร์ **ป้องกันส่วนลดของการขายปลีก** และ **ป้องกันส่วนลดแบบกำหนดเอง** เป็น **ใช่**

## <a name="deprecated-or-removed-settings"></a>การตั้งค่าไม่ได้รับการสนับสนุน หรือถูกลบออก

การตั้งค่าการกําหนดราคาต่อไปนี้ได้ถูกลบออก หรือมีการวางแผนลบออกจาก Dynamics 365 Commerce

| การตั้งค่า | เหตุผลในการยกเลิกการใช้หรือลบออก | สถานะการยกเลิกการใช้หรือลบออก |
|---------|-----------------------------------|-------------------------------|
| การจัดการส่วนลดที่ทับซ้อน | เราได้จัดเตรียมการตั้งค่าไว้ในพารามิเตอร์ Commerce เพื่อควบคุมวิธีการค้นหากลไกจัดการการกําหนดราคา และกําหนดชุดส่วนลดที่ดีที่สุดที่จะใช้ ตัวเลือก **ส่วนลดที่ดีที่สุด** จะบังคับให้ผ่านชุดส่วนลดที่เป็นไปได้ทั้งหมดในระหว่างการคํานวณการกําหนดราคา ตัวเลือก **ประสิทธิภาพสูงสุด** เป็นตัวเลือกที่ได้รับการเพิ่มประสิทธิภาพที่ใช้อัลกอริทึมการวิเคราะห์ขั้นสูง และวิธีการจัดอันดับมูลค่ากำไร เพื่อจัดระดับความสำคัญ ประเมิน และระบุชุดส่วนลดที่ดีที่สุดได้ทันเวลา ตัวเลือก **การคํานวณแบบสมดุล** ในฐานรหัสจะใช้ได้เหมือน **ประสิทธิภาพสูงสุด** ดังนั้น จึงควรเป็นตัวเลือกที่คัดลอกมา เพื่อช่วยปรับปรุงประสิทธิภาพ กลไกจัดการการกําหนดราคาได้รับการอัปเดตแล้วเพื่อให้ใช้ **ประสิทธิภาพสูงสุด** เป็นตัวเลือกมาตรฐานเท่านั้น ดังนั้น การตั้งค่านี้จะไม่สามารถใช้ได้อีกต่อไป | ไม่ได้สนับสนุนในรุ่น 10.0.21 และจะถูกลบออกในเดือนตุลาคม 2022 |
| อนุญาตให้มีการปรับปรุงราคาเพื่อเพิ่มราคาของผลิตภัณฑ์ | เราให้การตั้งค่านี้ เพื่อควบคุมว่าฟังก์ชันการปรับปรุงราคา สามารถเพิ่มราคาผลิตภัณฑ์ได้หรือไม่ ถ้าพารามิเตอร์นี้ถูกปิดอยู่ องค์กรสามารถใช้ฟังก์ชันการปรับปรุงราคาเฉพาะการตั้งค่าราคาต่อหน่วยของผลิตภัณฑ์ ซึ่งต่ำกว่าราคาพื้นฐาน และราคาขายตามข้อตกลงทางการค้าได้เท่านั้น เราไม่สนับสนุนการตั้งค่านี้ เนื่องจากฟังก์ชันการปรับปรุงราคาได้รับการอัปเดต ซึ่งสนับสนุนการปรับปรุงสองทาง (เพิ่มหรือลด) แบบสำเร็จรูป | ไม่ได้สนับสนุนในรุ่น 10.0.30 และจะถูกลบออกในเดือนตุลาคม 2023 |
| เปิดใช้งานรายงานราคาสำหรับร้านค้าปลีก | เราให้การตั้งค่านี้เพื่อควบคุมว่าฟังก์ชัน **รายงานราคา** พร้อมใช้งานบนหน้าการตั้งค่าคอนฟิกของร้านค้าหรือไม่ เรายกเลิกการตั้งค่านี้ เนื่องจากหน้าการตั้งค่าคอนฟิกร้านค้ามีการอัปเดต ซึ่งมีฟังก์ชัน **รายงานราคา** เป็นฟังก์ชันมาตรฐานให้เสมอ | ไม่ได้สนับสนุนในรุ่น 10.0.31 และจะถูกลบออกในเดือนตุลาคม 2023 |
| ใช้วันที่ของวันนี้ เพื่อคำนวณราคา | กลไกจัดการการกำหนดราคาของ Dynamics 365 Supply Chain Management สนับสนุนการคำนวณการกำหนดราคาตามวันที่จัดส่งที่ร้องขอ หรือวันที่รับสินค้าที่ร้องขอ พร้อมกับวันที่วันนี้ กลไกจัดการกําหนดราคา Commerce จะสนับสนุนเฉพาะการคํานวณการกําหนดราคาตามวันที่วันนี้เท่านั้น สำหรับลูกค้าที่ใช้ทั้งความสามารถ Supply Chain Management และ Commerce เราได้จัดเตรียมการตั้งค่านี้ไว้ และขอแนะนาว่าลูกค้าควรตั้งค่าเป็น **ใช่** เสมอ เพื่อให้กลไกจัดการการกําหนดราคาสองอย่างสามารถร่วมกันได้ เรายกเลิกการสนับสนุนการตั้งค่านี้ เนื่องจากจะไม่เปลี่ยนลักษณะการคํานวณพื้นฐาน และซ้ำซ้อน | ไม่ได้สนับสนุนในรุ่น 10.0.31 และจะถูกลบออกในเดือนตุลาคม 2023 |
| ราคาสูงสุด | เราให้การตั้งค่านี้ในโพรไฟล์ฟังก์ชัน เพื่อควบคุมว่าเฉพาะผลิตภัณฑ์ที่มีราคาขายที่ต่สุดที่ระบุเท่านั้นที่สามารถขายผ่าน POS ในร้านค้าบางร้านได้ เราไม่สนับสนุนการตั้งค่านี้ เนื่องจากการใช้งานคุณลักษณะที่ต่ำ | ไม่ได้สนับสนุนในรุ่น 10.0.31 และจะถูกลบออกในเดือนตุลาคม 2023 |
| ใช้ส่วนลดกับราคาต่อหน่วย | การตั้งค่านี้มีวัตถุประสงค์เพื่อควบคุมว่ามีการปัดเศษราคาและส่วนลดที่ระดับราคาต่อหน่วยหรือระดับรายการขาย ในระหว่างการคํานวณการกําหนดราคา เราไม่สนับสนุน เนื่องจากไม่มีการใช้งานในที่ใดในฐานรหัสปัจจุบัน | ไม่ได้สนับสนุนในรุ่น 10.0.31 และจะถูกลบออกในเดือนตุลาคม 2023 |
| คำนวณส่วนลดสินค้าหลายรายการด้วยตัวเอง | เราให้การตั้งค่านี้เพื่อควบคุมว่ากลไกจัดการการกําหนดราคาจะใช้การคํานวณราคาที่ล่าช้า ในช่องทางของร้านค้าปลีกหรือไม่ ถ้าตั้งค่าพารามิเตอร์เป็น **ใช่** กลไกจัดการการกําหนดราคาจะไม่คํานวณส่วนลดต่อรายการสินค้าหลายรายการ (เช่น ส่วนลดปริมาณ ส่วนลดตามเกณฑ์ และส่วนลดการซื้อคละกัน) ทุกครั้งที่สร้างหรือแก้ไขใบสั่งขายในแอพลิเคชัน POS เราตัดสินใจรวมการตั้งค่านี้ด้วยการตั้งค่าที่คล้ายกันในพารามิเตอร์ Commerce เพื่อจัดสร้างการควบคุมช่องทาง Omni | ไม่ได้สนับสนุนในรุ่น 10.0.31 และจะถูกลบออกในเดือนตุลาคม 2023 |

หากต้องการดูคุณลักษณะที่ลบออกหรือไม่ได้สนับสนุนใน Dynamics 365 Commerce โปรดดูที่ [คุณลักษณะที่ลบออกหรือที่ไม่สนับสนุนใน Dynamics 365 Commerce](get-started/removed-deprecated-features-commerce.md)

[!INCLUDE[footer-include](../includes/footer-banner.md)]
