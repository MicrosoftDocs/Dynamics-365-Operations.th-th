---
title: ปัญหาการซิงโครไนส์ใบสั่งแบบอะซิงโครนัส
description: บทความนี้อธิบายเหตุผลทั่วไปเกี่ยวกับการสร้างใบสั่งแบบอะซิงโครนัสล้มเหลวใน Microsoft Dynamics 365 Commerce และให้ขั้นตอนการแก้ไขปัญหา เพื่อช่วยให้ผู้ใช้และคู่ค้าเข้าใจสิ่งที่เกิดความผิดพลาด
author: Shajain
ms.date: 11/30/2022
ms.topic: Troubleshooting
audience: Application User, Developer, IT Pro
ms.reviewer: v-chgriffin
ms.search.region: Global
ms.author: rassadi
ms.search.validFrom: 2021-01-31
ms.openlocfilehash: 27bccced3c07149fe1842524660447a49f86f3fc
ms.sourcegitcommit: 2804b05214c87f76457608b5db072582ff339852
ms.translationtype: HT
ms.contentlocale: th-TH
ms.lasthandoff: 12/01/2022
ms.locfileid: "9815768"
---
# <a name="asynchronous-order-synchronization-issues"></a>ปัญหาการซิงโครไนส์ใบสั่งแบบอะซิงโครนัส

[!include [banner](../../includes/banner.md)]

บทความนี้อธิบายเหตุผลทั่วไปเกี่ยวกับการสร้างใบสั่งแบบอะซิงโครนัสล้มเหลวใน Microsoft Dynamics 365 Commerce และให้ขั้นตอนการแก้ไขปัญหา เพื่อช่วยให้ผู้ใช้และคู่ค้าเข้าใจสิ่งที่เกิดความผิดพลาด

## <a name="symptom"></a>อาการ

ใบสั่งแบบอะซิงโครนัสที่สร้างขึ้นจาก Dynamics 365 Commerce อีคอมเมิร์ซ หรือการขายหน้าร้าน (POS) ไม่สะท้อนให้เห็นใน Commerce headquarters

## <a name="troubleshooting"></a>การแก้ไขปัญหา

การสร้างใบสั่งสามารถล้มเหลวในศูนย์ควบคุมได้ด้วยเหตุผลที่แตกต่างกัน ทั้งนี้ขึ้นอยู่กับระยะที่กระบวนการสร้างใบสั่งล้มเหลวในระหว่างนั้น ขั้นตอนการแก้ไขปัญหาต่อไปนี้จะผ่านสาเหตุรากที่เป็นไปได้

### <a name="validate-that-the-transaction-related-to-the-asynchronous-order-has-reached-headquarters"></a>ตรวจสอบความว่าธุรกรรมที่เกี่ยวข้องกับใบสั่งแบบอะซิงโครนัสถึงศูนย์ควบคุมแล้ว

ในใบสั่งอีคอมเมิร์ซ ในศูนย์ควบคุม ให้ไปที่ **การขายปลีกและการค้า \> การสอบถามและรายงาน \> ธุรกรรมร้านค้าออนไลน์** หากคุณมีหมายเลขการยืนยันของใบสั่ง ให้กรองข้อมูลธุรกรรมโดยการป้อนหมายเลขการยืนยันในฟิลด์ **รหัสการอ้างอิงช่องทาง** หากคุณไม่มีหมายเลขใบยืนยัน ให้กรองข้อมูลธุรกรรมด้วยการป้อนหมายเลขบัญชีลูกค้า

ในใบสั่ง POS ให้เปิดหน้า **ธุรกรรมของร้านค้า** และกรองข้อมูลเรกคอร์ดตามหมายเลขใบเสร็จหรือหมายเลขรหัสลูกค้า หากไม่พบธุรกรรม ให้รันงานธุรกรรมช่องทาง **P-0001** ซึ่งซิงค์ธุรกรรมจากช่องทางไปยังศูนย์ควบคุม ถ้างาน **P-0001** ล้มเหลว ให้เปิดตั๋วสนับสนุนการล้มเหลวของงาน หากงาน **P-0001** สำเร็จ แต่ธุรกรรมยังคงไม่ปรากฏในศูนย์ควบคุม ให้เปิดตั๋วสนับสนุนที่มีข้อมูลที่เกี่ยวข้อง
 
### <a name="check-the-synchronization-status-if-the-transaction-is-present-in-headquarters-but-isnt-linked-with-a-sales-order"></a>ตรวจสอบสถานะการซิงโครไนส์ถ้ามีธุรกรรมอยู่ในศูนย์ควบคุม แต่ไม่เชื่อมโยงกับใบสั่งขาย

ถ้าธุรกรรมแสดงอยู่ในศูนย์ควบคุม แต่ไม่ได้สร้างใบสั่งขายไว้ ให้เปิดหน้า **ธุรกรรมร้านค้าออนไลน์** และเลือกแท็บด่วน **สถานะการซิงโครไนส์** ถ้างาน **ซิงโครไนส์ใบสั่ง** พยายามซิงค์ธุรกรรมนี้ ฟิลด์ **สถานะใบสั่งที่ค้างอยู่** ควรจะแสดงสถานะเป็น **สำเร็จ** หรือ **ล้มเหลว** ถ้าสถานะเป็น **สำเร็จ** ต้องมีฟิลด์ใบสั่งขายแสดงบนธุรกรรมนี้ ถ้าสถานะเป็น **ล้มเหลว** คุณสามารถดูรายละเอียดข้อผิดพลาดในฟิลด์ **รายละเอียดข้อผิดพลาดของใบสั่ง** บนแท็บด่วน **สถานะการซิงโครไนส์** ถ้าไม่มีสถานะใดแสดงขึ้น แสดงว่าไม่มีการพยายามประมวลผลธุรกรรม ในกรณีนี้ คุณสามารถเลือก **ใบสั่งซิงโครไนส์** ที่ด้านบนของหน้าเพื่อรันงานการซิงโครไนส์

ตรวจสอบให้แน่ใจว่างาน **ซิงโครไนส์ใบสั่ง** มีการจัดกำหนดการการรันเป็นระยะๆ เพื่อให้สามารถสร้างธุรกรรมแบบอะซิงโครนัสเป็นใบสั่งในศูนย์ควบคุมได้

ส่วนต่อไปนี้แสดงข้อมูลเกี่ยวกับข้อผิดพลาดทั่วไปบางอย่างและการแก้ไขที่นําเสนอ

#### <a name="the-order-error-details-field-shows-the-following-error-message-number-sequence-has-been-exceeded"></a>ฟิลด์รายละเอียดข้อผิดพลาดของใบสั่งแสดงข้อความแสดงข้อผิดพลาดต่อไปนี้: "ลำดับหมายเลขเกิน"

ลำดับหมายเลขถูกใช้ในการสร้างใบสั่งขายในศูนย์ควบคุม ถ้าหมายเลขทั้งหมดที่อนุญาตให้ใช้ในลำดับหมายเลขหมด ระบบจะสร้างข้อความแสดงข้อผิดพลาดนี้ ลำดับหมายเลขที่ใช้ในการสร้างใบสั่งขายอยู่ที่ **พารามิเตอร์บัญชีลูกหนี้ \> ลำดับหมายเลข \> ใบสั่งขาย** เมื่อต้องการแก้ไขข้อผิดพลาดนี้ ให้แก้ไขลำดับหมายเลข หรือแทนที่ด้วยลำดับหมายเลขใหม่

#### <a name="the-order-error-details-field-shows-the-following-error-message-there-must-be-a-default-payment-service-to-process-credit-card-transactions"></a>ฟิลด์รายละเอียดข้อผิดพลาดของใบสั่งแสดงข้อความข้อผิดพลาดต่อไปนี้: "ต้องมีบริการจ่ายเงินเริ่มต้นเพื่อประมวลผลธุรกรรมบัตรเครดิต"

เมื่อต้องการแก้ไขข้อผิดพลาดนี้ ให้ยืนยันว่าการจ่ายเงินเริ่มต้นถูกกําหนดในศูนย์ควบคุม ถ้าไม่ได้กําหนดการชำระเริ่มต้นไว้ คุณต้องกําหนดหนึ่งรายการ ไปที่ **บัญชีลูกหนี้ \> การตั้งค่าการชำระเงิน \> บริการชำระเงิน** และตรวจสอบให้แน่ใจว่าตัวเลือก **ตัวประมวลผลเริ่มต้นสำหรับบัตรเครดิตใหม่** ถูกตั้งค่าเป็น **ใช่** สำหรับบริการชำระเงินหนึ่งรายการ
    
#### <a name="the-order-error-details-field-shows-an-account-structure-error-message"></a>ฟิลด์รายละเอียดข้อผิดพลาดของใบสั่งแสดงข้อความแสดงข้อผิดพลาดเกี่ยวกับโครงสร้างทางบัญชี

ข้อความแสดงข้อผิดพลาดเกี่ยวกับโครงสร้างทางบัญชีอาจแตกต่างกันไป ดังตัวอย่างต่อไปนี้แสดง อย่างไรก็ตาม ข้อผิดพลาดที่ใช้สาเหตุรากทั่วไปร่วมกันซึ่งเกี่ยวข้องกับการตั้งค่าคอนฟิกโครงสร้างทางบัญชี

- "ผลการลงรายการบัญชีสมุดรายวันหมายเลข 0009656328 ใบสำคัญ ARP-000959899 1.00 สำหรับใบสำคัญ ARP-000959899 ในบริษัท USRT จะมีการลงรายการบัญชีการชําระมากเกินหรือการชําระน้อยเกิน"
- "ผลลัพธ์การลงรายการบัญชีหมายเลขชุดงานสมุดรายวัน 0009656328 ใบสำคัญ ARP-000959899 ใบสำคัญ ARP-000959901 โครงสร้างทางบัญชีของชุด 618160 ไม่ถูกต้องสำหรับบัญชีแยกประเภท การใช้บัญชีหลักของบริษัทร่วมกัน"
- "ผลลัพธ์การลงรายการบัญชีหมายเลขชุดงานสมุดรายวัน 0009656328 ใบสำคัญ ARP-000959899 ใบสำคัญ ARP-000959901 รายงานจาก USRT บัญชีบริษัท"
- "ผลลัพธ์การลงรายการบัญชีหมายเลขชุดงานสมุดรายวัน 0009656328 ใบสำคัญ ARP-000959899 การลงรายการบัญชีถูกยกเลิก"
    
หากต้องการแก้ไขข้อผิดพลาดเหล่านี้ ให้ตรวจทานโครงสร้างทางบัญชีเพื่อความถูกต้อง สำหรับข้อมูลเพิ่มเติม โปรดดู [กำหนดค่าโครงสร้างทางบัญชี](/dynamics365/finance/general-ledger/configure-account-structures)
    
หลังจากแก้ไขข้อผิดพลาดแล้ว ให้เลือกธุรกรรมที่ล้มเหลว แล้วเลือก **ซิงโครไนส์ใบสั่ง** ที่ด้านบนของหน้า เพื่อรันงานการซิงโครไนส์
    
#### <a name="other-types-of-errors-that-might-require-the-transaction-data-to-be-fixed"></a>ข้อผิดพลาดชนิดอื่นๆ ที่อาจต้องการให้ข้อมูลธุรกรรมได้รับการแก้ไข

ในการแก้ไขข้อผิดพลาดชนิดอื่นๆ ที่อาจต้องการให้ข้อมูลธุรกรรมได้รับการแก้ไข คุณสามารถใช้ความสามารถ "แก้ไขและตรวจสอบธุรกรรม" สำหรับข้อมูลเพิ่มเติม ให้ดูที่ [แก้ไขและตรวจสอบธุรกรรม](../edit-order-trans.md)
