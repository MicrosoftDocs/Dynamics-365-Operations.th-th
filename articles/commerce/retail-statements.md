---
title: ใบแจ้งยอดการขายปลีก
description: บทความนี้อธิบายวิธีสร้างใบแจ้งยอดและลงรายการบัญชี
author: ashishmsft
ms.date: 04/04/2017
ms.topic: article
ms.prod: ''
ms.technology: ''
ms.search.form: RetailParameters
audience: Application User
ms.reviewer: josaw
ms.custom: 85183
ms.assetid: df9c62a2-6f13-4a08-bdca-07d041172c1b
ms.search.region: Global
ms.search.industry: Retail
ms.author: asharchw
ms.search.validFrom: 2016-02-28
ms.dyn365.ops.version: Retail July 2017 update
ms.openlocfilehash: 0717c1198171f411e3c52233200ecfcc213dc13f
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8878468"
---
# <a name="retail-statements"></a>ใบแจ้งยอดการขายปลีก

[!include [banner](includes/banner.md)]

ใน Dynamics 365 Commerce กระบวนการลงรายการบัญชีใบแจ้งยอดถูกใช้ไปยังลูกค้าองค์กรสำหรับธุรกรรมที่เกิดขึ้นใน Cloud point of sale (POS) หรือ Modern POS (MPOS) กระบวนการลงรายการบัญชีใบแจ้งยอดจะใช้กำหนดการกระจายในการดึงชุดธุรกรรม POS ไปยังไคลเอนต์สำนักงานใหญ่ (HQ) พารามิเตอร์ที่กำหนดไว้ในหน้า **พารามิเตอร์การค้า** และ **ร้านค้า** จะใช้เพื่อเลือกธุรกรรมที่จะดึงไปยังใบแจ้งยอดแต่ละรายการ

แผนภาพต่อไปนี้แสดงให้เห็นถึงกระบวนการลงรายการบัญชีใบแจ้งยอด  ในกระบวนการนี้ ธุรกรรมที่ถูกบันทึกใน POS จะถูกส่งผ่านไปยังไคลเอนต์โดยใช้ตัวกำหนดตารางทำงานการค้า หลังจากที่ไคลเอนต์ได้รับธุรกรรม คุณสามารถสร้าง คำนวณ และลงรายการบัญชีใบแจ้งยอดธุรกรรมสำหรับร้านค้าได้

[![กระบวนการลงรายการบัญชีใบแจ้งยอด](./media/retail-statements.png)](./media/retail-statements.png)

## <a name="creating-and-posting-statements"></a>การสร้างและการลงรายการบัญชีใบแจ้งยอด

คุณสามารถสร้างใบแจ้งยอดด้วยตนเอง หรือโดยใช้กระบวนการชุดงานที่คุณตั้งค่าให้รันเป็นระยะๆ ตลอดวัน  ในทั้งสองกรณี ขั้นตอนต่อไปนี้จะใช้เพื่อสร้างและลงรายการบัญชีใบแจ้งยอด

### <a name="create-the-statement"></a>สร้างใบแจ้งยอด

ขั้นตอนนี้ระบุร้านค้าที่มีการสร้างใบแจ้งยอดด้วยตนเอง  ถ้าคุณตั้งค่าคอนฟิกกระบวนการชุดงาน คุณสามารถสร้างใบแจ้งยอดสำหรับร้านค้าทั้งหมดตามกำหนดการที่คุณกำหนดโดยอัตโนมัติได้

### <a name="calculate-the-statement"></a>คำนวณใบแจ้งยอด

ในขั้นตอนนี้ รายการธุรกรรมจะถูกเลือกตามเงื่อนไขที่กำหนดไว้สำหรับแต่ละร้านค้าในหน้า **พารามิเตอร์การค้า** และ **ร้านค้า** ในหน้าเหล่านี้ คุณกำหนดเงื่อนไขและระบุวิธีคำนวณธุรกรรม เมื่อต้องการดูรายการธุรกรรมที่รวมอยู่ในใบแจ้งยอดก่อนที่จะคุณคำนวณใบแจ้งยอด ให้ใช้หน้า **ธุรกรรม**

การคำนวณใบแจ้งยอดใช้การตรวจนับเงินจากเครื่องบันทึกเงินสดตามยอดเงินที่นับได้ อีกทางหนึ่งคือ คุณสามารถป้อนยอดเงินที่นับได้ด้วยตนเอง  ใบแจ้งยอดแสดงผลต่างระหว่างยอดขายสำหรับธุรกรรมและยอดเงินที่ตรวจนับได้จริงในวิธีการชำระเงินทั้งหมด  ใบแจ้งยอดจะถูกลงรายการบัญชีก็ต่อเมื่อความแตกต่างนี้น้อยกว่าความแตกต่างในการลงรายการบัญชีสูงสุดที่กำหนดไว้สำหรับร้านค้า

> [!NOTE]
> กระบวนการคำนวณใบแจ้งยอดใช้ลำดับหมายเลขสากล

เมื่อคุณคำนวณใบแจ้งยอด การคำนวณประกอบด้วยงานต่อไปนี้

- สำหรับช่วงวันที่ที่เลือก ให้ทำเครื่องหมายธุรกรรมที่ไม่ได้รวมอยู่ในการคำนวณใบแจ้งยอดก่อนหน้านี้
- คำนวณยอดเงินรวมที่ได้ที่ชำระในธุรกรรมที่เลือก  ผลลัพธ์จะแสดงอยู่ในบรรทัดใบแจ้งยอด โดยขึ้นอยู่กับวิธีการจัดทำใบแจ้งยอด

    - หากวิธีการจัดทำใบแจ้งยอดเป็น **รวม** บรรทัดสำหรับแต่ละวิธีการชำระเงินในธุรกรรมที่เลือกจะถูกสร้างขึ้น
    - หากวิธีการจัดทำใบแจ้งยอดเป็น **พนักงาน** บรรทัดสำหรับแต่ละวิธีการชำระเงินในธุรกรรมที่ดำเนินการโดยพนักงานที่เลือกจะถูกสร้างขึ้น
    - หากวิธีการจัดทำใบแจ้งยอดเป็น **เทอร์มินัล POS** บรรทัดสำหรับแต่ละวิธีการชำระเงินในธุรกรรมที่ดำเนินการโดยเครื่องบันทึกเงินสดที่เลือกจะถูกสร้างขึ้น
    - หากวิธีการจัดทำใบแจ้งยอดเป็น **กะ** บรรทัดสำหรับแต่ละวิธีการชำระเงินในธุรกรรมที่ดำเนินการโดยเครื่องบันทึกเงินสดที่เลือกระหว่างในระหว่างกะจะถูกสร้างขึ้น

ถ้าเลือกกล่องกาเครื่องหมาย **แยกตามวิธีการจัดทำใบแจ้งยอด** บนหน้า **ร้านค้า** ใบแจ้งยอดที่แยกกันจะถูกสร้างขึ้นตามค่าที่เลือกในฟิลด์ **วิธีการจัดทำใบแจ้งยอด**

ถ้าชั่วโมงการดำเนินงานของร้านค้าของคุณขยายออกไปจนเลยเที่ยงคืน คุณสามารถตั้งค่าคอนฟิกการลงรายการบัญชีใบแจ้งยอดตามเวลาสิ้นสุดของวันทำการแทนที่เวลาสิ้นสุดของวันปฏิทินได้

ในหน้า **ร้านค้า** บน FastTab **ใบแจ้งยอด/การปิดบัญชี** ในฟิลด์ **เวลาสิ้นสุดวันทำการ** ให้ป้อนเวลาที่ต้องบันทึกธุรกรรมสุดท้ายที่จะรวมในใบแจ้งยอดของวันทำการนั้น เลือกกล่องกาเครื่องหมาย **ลงรายการบัญชีเป็นวันทำการ** เพื่อลงรายบัญชีธุรกรรมที่อยู่ภายในวันทำการเดียวกัน เมื่อลงรายการบัญชีใบแจ้งยอดแล้ว ธุรกรรมที่บันทึกภายในวันทำการเดียวกันสามารถรวมอยู่ในใบสั่งขายเดียวกันได้ แม้ว่าอาจจะมีธุรกรรมบางรายการเกิดขึ้นก่อนและบางรายการเกิดขึ้นหลังเที่ยงคืนก็ตาม

#### <a name="example-post-a-statement-for-a-business-day-that-extends-over-two-calendar-days"></a>ตัวอย่างเช่น ลงรายการบัญชีใบแจ้งยอดสำหรับวันทำการที่ขยายออกไปเกินสองวันปฏิทิน

ร้านค้าเปิดระหว่าง 8:00 am และ 3:00 am และมีการเลือกกล่องกาเครื่องหมาย **ลงรายการบัญชีเป็นวันทำการ** ในการตั้งค่าคอนฟิกของร้านค้า ณ วันที่ 31 พฤษภาคม ร้านค้าบันทึกธุรกรรมระหว่าง 8:00 am ถึงเที่ยงคืน นอกจากนี้ยังจัดบันทึกธุรกรรมระหว่าง 12:01 am และ 3:00 am ของวันที่ 1 มิถุนายนด้วย

เมื่อร้านค้าลงรายการบัญชีของใบแจ้งยอดปิดสำหรับวันทำการ ใบสั่งขายที่สร้างขึ้นจะรวมธุรกรรมทั้งหมดที่ได้รับการบันทึกระหว่างเวลาทำการ 8:00 am และ 3:00 am ถึงแม้ว่าจะมีธุรกรรมเกิดขึ้นในช่วงเวลาระหว่างสองวัน คือ วันที่ 31 พฤษภาคมและ 1 มิถุนายน ก็ตาม

ถ้าไม่มีการเลือกกล่องกาเครื่องหมาย **ลงรายการบัญชีเป็นวันทำการ** สำหรับร้านค้าดังกล่าว ใบสั่งขายที่แยกต่างหากจะถูกสร้างขึ้นเมื่อร้านค้าลงรายการบัญชีของใบแจ้งยอดปิดสำหรับวันทำการ ใบสั่งขายหนึ่งใบรวมธุรกรรมที่ได้รับการบันทึกในระหว่างชั่วโมงเปิดทำการ 8:00 am และเที่ยงคืนของวันที่ 31 พฤษภาคม และใบสั่งขายที่สองรวมธุรกรรมที่ถูกบันทึกในระหว่างชั่วโมงเปิดทำการ 12:01 am และ 3:00 am ในวันที่ 1 มิถุนายน

> [!NOTE]
> ก่อนที่คุณจะสามารถสร้างใบแจ้งยอด คุณควรปิดกะในรอบระยะเวลาใบแจ้งยอด

### <a name="post-the-statement"></a>ลงรายการบัญชีใบแจ้งยอด

เมื่อคุณลงรายการบัญชีใบแจ้งยอด ใบสั่งการขาย และใบแจ้งหนี้จะถูกสร้างขึ้นสำหรับการขายในใบแจ้งยอด

- การขายแบบรับเงินสดและรับของกลับจะถูกรวมไว้บนใบสั่งขายหนึ่งใบ และออกใบแจ้งหนี้สำหรับลูกค้าเริ่มต้นที่ถูกกำหนดให้กับร้านค้า
- การขายซึ่งลูกค้าถูกเพิ่มไปยังธุรกรรมใน POS สร้างใบสั่งการขายที่แยกต่างหากและใบแจ้งหนี้ รายการหนึ่งสำหรับลูกค้าที่ไม่ซ้ำกันแต่ละราย

สมุดรายวันการชำระเงินจะถูกสร้างโดยอัตโนมัติสำหรับการชำระเงินในใบแจ้งยอด และมีการอัพเดตสินค้าคงคลังสำหรับร้านค้า POS 


[!INCLUDE[footer-include](../includes/footer-banner.md)]