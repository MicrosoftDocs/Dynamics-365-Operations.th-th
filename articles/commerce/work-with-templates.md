---
title: ใช้งานเทมเพลต
description: บทความนี้จะอธิบายวิธีการทำงานกับเทมเพลตใน Microsoft Dynamics 365 Commerce
author: phinneyridge
ms.date: 02/03/2022
ms.topic: article
ms.prod: ''
ms.technology: ''
audience: Application User
ms.reviewer: v-chgriffin
ms.search.region: Global
ms.author: niholman
ms.search.validFrom: 2019-10-31
ms.dyn365.ops.version: Release 10.0.5
ms.search.industry: ''
ms.search.form: ''
ms.openlocfilehash: cbe9d103da9c86dcf3aad54ec036282d2bb3faca
ms.sourcegitcommit: 87e727005399c82cbb6509f5ce9fb33d18928d30
ms.translationtype: HT
ms.contentlocale: th-TH
ms.lasthandoff: 08/12/2022
ms.locfileid: "9282692"
---
# <a name="work-with-templates"></a>ใช้งานเทมเพลต

[!include [banner](includes/banner.md)]

บทความนี้จะอธิบายวิธีการทำงานกับเทมเพลตใน Microsoft Dynamics 365 Commerce

ตามที่ได้กล่าวถึงใน [ภาพรวมของเทมเพลตและเค้าโครง](templates-layouts-overview.md) เทมเพลตจะกำหนดชุดตัวเลือกที่ผู้สร้างระดับล่างลงไปจะใช้งานได้ เทมเพลตจะเป็นประโยชน์สำหรับทีมงานสร้างเว็บขององค์กรด้วยเหตุผลหลายประการ และเทมเพลตที่มีโครงสร้างที่ดีสามารถช่วยเหลือกับเป้าหมายต่อไปนี้ได้ทั้งหมด:

- ทำให้ประสบการณ์การสร้างง่ายขึ้นสำหรับบทบาทผู้แก้ไขเนื้อหาแบบวันต่อวัน

    - กรองตัวเลือกโมดูลเพื่อให้แสดงเฉพาะโมดูลที่เกี่ยวข้องสำหรับส่วนของหน้าที่เจาะจง (ตัวอย่างเช่น ส่วนการตลาดของเทมเพลตจะสามารถตั้งค่าให้กรองโมดูลที่ไม่เกี่ยวข้องที่ไม่น่าจะใช้ในบริบทดังกล่าวออก สิ่งนั้นจะทำให้งานสร้างเนื้อหาซับซ้อนขึ้นถ้าโมดูลเหล่านั้นปรากฏขึ้นมา)
    - ตั้งค่าโมดูลเริ่มต้นเพื่อช่วยปรับปรุงประสิทธิภาพการสร้าง
    - กำหนดส่วนของหน้าเริ่มต้นเพื่อช่วยปรับปรุงประสิทธิภาพการสร้าง (ตัวอย่างเช่น ส่วนที่เป็นส่วนหัวและส่วนท้ายในเทมเพลตจะปรากฏขึ้นโดยอัตโนมัติบนหน้าระดับล่างลงไปทั้งหมด)

- รักษาไซต์ขององค์กรให้เป็นตารูปแบบแบรนด์ โดยการกำหนดชุดของการจัดเรียงโมดูลและตัวเลือกการตั้งค่าที่ได้รับการอนุมัติ

    > [!TIP] 
    > ไซต์อีคอมเมิร์ซที่ประสบความสำเร็จจะจัดให้ลูกค้าได้รับรูปแบบการออกแบบประสบการณ์ผู้ใช้ (UX) ที่คุ้นเคย ทำซ้ำได้ และเป็นตามรูปแบบแบรนด์ ด้วยการใช้เทมเพลต คุณจะช่วยควบคุมความสอดคล้องกันในไซต์ของคุณ

- ปรับปรุงคะแนนประสิทธิภาพโปรแกรมค้นหา (SEO) โดยตรวจสอบให้มั่นใจถึงอธิบายและข้อมูลเมตาของหน้าที่ทำซ้ำได้และถูกกำหนดในเชิงโปรแกรม

> [!NOTE]
> ถึงแม้ว่าเทมเพลตจะถูกออกแบบมาเพื่อควบคุมความสอดคล้องกันระหว่างไซต์ แต่ในทางทฤษฎีแล้ว คุณสามารถตั้งค่าให้ไม่บังคับเกี่ยวกับความสอดคล้องใด ๆ ก็ได้ ผู้ดูแลแบรนด์และไซต์สามารถกำหนดระดับความหลากหลายสำหรับหน้าบนไซต์ของตนได้ ตัวอย่างเช่น เทมเพลตจะถูกปล่อยให้เปิดกว้างไว้ทั้งหมด เพื่อให้ผู้สร้างเนื้อหาสามารถสร้างการออกแบบหน้าในแบบที่ตนจะเลือกได้ ในกรณีนี้ จะไม่เกิดประโยชน์ใด ๆ ในรายการที่กล่าวมาก่อนหน้านี้

## <a name="modify-a-template"></a>แก้ไขเทมเพลต

เทมเพลตจะถูกแก้ไขโดยใช้โปรแกรมแก้ไขเทมเพลต

เมื่อต้องการเปิดตัวแก้ไขเทมเพลตของโปรแกรมสร้างไซต์ Commerce ให้ปฏิบัติตามขั้นตอนใดขั้นตอนหนึ่งต่อไปนี้

- ในบานหน้าต่างนำทางของไซต์ของคุณ เลือก **เทมเพลต** แล้วเลือกเทมเพลตที่จะแก้ไข
- ในโปรแกรมแก้ไขหน้าสำหรับหน้าที่มีอยู่แล้ว ให้เลือกโหนดบนสุดในแผนภูมิเค้าร่างทางด้านซ้าย จากนั้น ในบานหน้าต่างคุณสมบัติทางด้านขวา ให้เลือก **แก้ไขเทมเพลต**

มุมมองของแผนภูมิเค้าร่างทางด้านซ้ายแสดงตัวเลือกโมดูลและโครงสร้างที่พร้อมใช้งานสำหรับเค้าโครงและหน้ารอง เมื่อคุณเลือกโมดูลในแผนภูมิเค้าร่าง คุณสามารถดูคุณสมบัติของเทมเพลตสำหรับโมดูลที่เลือกในบานหน้าต่างคุณสมบัติทางด้านขวา คุณสมบัติเหล่านี้บางอย่างเป็นคุณสมบัติเฉพาะของการแก้ไขเทมเพลต ตารางต่อไปนี้จะอธิบายคุณสมบัติเหล่านี้

| ชื่อคุณสมบัติ | คำอธิบาย |
|---|---|
| เกิดขึ้นต่ำสุด | คุณสมบัตินี้กำหนดจำนวนขั้นต่ำที่เกิดขึ้นสำหรับโมดูลที่เลือก ตัวอย่างเช่น ถ้าค่าถูกตั้งเป็น **1** โมดูลนี้จำเป็นสำหรับผู้สร้างระดับล่างลงไป ในขณะที่ถ้าค่าถูกตั้งเป็น **0** (ศูนย์) โมดูลนี้ไม่จำเป็น |
| เกิดขึ้นสูงสุด | คุณสมบัตินี้กำหนดจำนวนขั้นสูงที่เกิดขึ้นสำหรับโมดูลที่เลือก ตัวอย่างเช่น ถ้าค่าถูกตั้งเป็น **1** โมดูลนี้จะสามารถเพิ่มได้เพียงครั้งเดียว |
| จำนวนโมดูลต่ำสุด (คอนเทนเนอร์) | สำหรับโมดูลที่มีโมดูลอื่นอยู่ (นั่นคือ *โมดูลคอนเทนเนอร์*) คุณสมบัตินี้จะกำหนดจำนวนขั้นต่ำของโมดูลทั้งหมดที่สามารถจะเพิ่มเป็นโมดูลรองได้ ตัวอย่างเช่น สำหรับโมดูลแบบวงล้อ ค่าอาจถูกกำหนดให้เป็นจำนวนที่มากกว่า 1 |
| จำนวนโมดูลสูงสุด (คอนเทนเนอร์) | สำหรับโมดูลคอนเทนเนอร์ คุณสมบัตินี้กำหนดจำนวนสูงสุดของโมดูลทั้งหมดที่สามารถจะเพิ่มเป็นโมดูลรองได้ ตัวอย่างเช่น สำหรับโมดูลแบบวงล้อ ค่าอาจถูกกำหนดให้เป็นจำนวนที่น้อยกว่า 10 |
| ถูกล็อค | ตัวควบคุมบูลีน **ล็อค** จะปรากฏขึ้นข้างคุณสมบัติโมดูลหลักทั้งหมด สิ่งนี้ช่วยให้ผู้สร้างเทมเพลตล็อคการตั้งค่าโมดูลในเทมเพลตได้ การตั้งค่าโมดูลที่ถูกล็อคจะไม่สามารถถูกแทนที่โดยเค้าโครงหรือหน้ารองใด ๆ การทำเช่นนี้จะทำให้เกิดค่าคุณสมบัติที่แก้ไขได้จากส่วนกลางสำหรับเค้าโครงและหน้าทั้งหมดที่ใช้เทมเพลต |

## <a name="create-a-new-template"></a>สร้างเทมเพลตใหม่

เมื่อต้องการสร้างเทมเพลตใหม่ในโปรแกรมสร้างไซต์ ให้ทำตามขั้นตอนต่อไปนี้

1. ในบานหน้าต่างนำทางของไซต์ของคุณ เลือก **เทมเพลต** เปิดมุมมองการตรวจสอบเทมเพลต
1. เลือก **เทมเพลตใหม่**
1. ในกล่องโต้ตอบการสร้างเทมเพลต ให้ป้อนชื่อและคำอธิบายสำหรับเทมเพลต ค่าที่คุณป้อนจะแสดงต่อผู้สร้างเมื่อพวกเขาสร้างหน้าใหม่ ดังนั้น ป้อนข้อมูลเมตาที่จะเป็นประโยชน์ต่อผู้สร้างหน้า ตัวอย่างเช่น ป้อน **ใช้เทมเพลตนี้เพื่อสร้างหน้าการตลาดทั่วไป** เป็นคำอธิบาย ข้อมูลเมตานี้สามารถแก้ไขได้ภายหลัง
1. เลือก **ตกลง** เพื่อสร้างเทมเพลตใหม่ และเปิดโปรแกรมแก้ไขเทมเพลต โปรแกรมแก้ไขเทมเพลตจะแสดงแผนภูมิเค้าร่างทางด้านซ้าย และบานหน้าต่างคุณสมบัติทางด้านขวา
1. ในแผนภูมิเค้าร่าง ให้ขยายโหนด และเลือกช่อง **ส่วนหัวของ HTML**
1. ถ้ายังไม่มีโมดูลในช่องนี้ ให้เลือกปุ่มจุดไข่ปลา (**...**) แล้วเลือก **เพิ่มโมดูล**
1. ในกล่องโต้ตอบ **เพิ่มโมดูล** ให้เลือก **สรุปหน้าเริ่มต้น** แล้วเลือก **ตกลง**
1. ในแผนภูมิเค้าร่าง ให้เลือกโมดูลใหม่ จากนั้น ในบานหน้าต่างคุณสมบัติ ให้ป้อนการตั้งค่าเริ่มต้นใด ๆ ที่ควรจะถูกตั้งค่าไว้โดยอัตโนมัติสำหรับหน้ารองทั้งหมดของเทมเพลต ถ้าคุณไม่ต้องการการตั้งค่าเริ่มต้น ให้เว้นค่าว่างไว้
1. ในแผนภูมิเค้าร่าง ให้เลือกช่อง **เนื้อหา** เลือกปุ่มจุดไข่ปลา จากนั้นเลือก **เพิ่มโมดูล**
1. เลือกโมดูลคอนเทนเนอร์ของหน้า (อาจมีเพียงตัวเลือกเดียว) แล้วเลือก **ตกลง**

ในโมดูลคอนเทนเนอร์ของหน้าใหม่ คุณจะเห็นชุดของช่องใหม่ (**ส่วนหัว** **ส่วนหลัก** และอื่นๆ) ตรงนี้ คุณสามารถเพิ่มและตั้งค่าตัวเลือกโมดูลที่จะพร้อมใช้งานสำหรับผู้สร้างเมื่อพวกเขาสร้างหน้าจากเทมเพลตนี้ โดยค่าเริ่มต้น ถ้าคุณไม่ได้เพิ่มโมดูลใด ๆ เข้าไปในช่อง ชนิดโมดูลที่มีอยู่ทั้งหมดจะได้รับการสนับสนุนในช่องดังกล่าว

ขณะนี้ เทมเพลตจะใช้ได้แล้วในทางเทคนิค และสามารถบันทึก เช็คอิน และใช้เพื่อสร้างหน้าใหม่ได้ อย่างไรก็ตาม ส่วนถัดไปสามส่วนจะอธิบายการตั้งค่าเริ่มต้นอื่น ๆ ที่คุณอาจต้องการตั้งค่าก่อน

## <a name="add-a-header-and-a-footer"></a>เพิ่มส่วนหัวและส่วนท้าย

ถ้าไซต์ของคุณมีส่วนที่เป็นส่วนหัวอยู่แล้ว ให้ทำตามขั้นตอนต่อไปนี้ในโปรแกรมสร้างไซต์เพื่อเพิ่มส่วนหัวและส่วนท้ายลงในเทมเพลต

1. ในแผนภูมิเค้าร่าง ขยายช่อง **เนื้อหา** และโมดูลของหน้ารอง
1. เลือกช่อง **ส่วนหัว**
1. เลือกปุ่มจุดไข่ปลาสำหรับช่อง **ส่วนหัว** แล้วเลือก **เพิ่มส่วน**
1. ค้นหาและเลือกส่วนที่เป็นส่วนหัวของไซต์ของคุณ แล้วเลือก **ตกลง**

ขณะนี้ หน้าทั้งหมดที่ใช้เทมเพลตนี้จะใช้ส่วนที่เป็นส่วนหัวนี้โดยอัตโนมัติ

ถ้าไซต์ของคุณยังไม่มีส่วนที่เป็นส่วนหัว ให้ดูที่ [สร้างส่วน](work-with-fragments.md#create-a-fragment) เพื่อดูข้อมูลเกี่ยวกับวิธีการสร้างส่วนย่อยนี้ แล้วดำเนินการตามกระบวนงานก่อนหน้านี้จนเสร็จสมบูรณ์

## <a name="change-the-template-theme"></a>เปลี่ยนธีมของเทมเพลต

เมื่อต้องการตั้งค่าธีมเริ่มต้นสำหรับหน้าทั้งหมดที่ใช้เทมเพลต ให้ทำตามขั้นตอนต่อไปนี้ในโปรแกรมสร้างไซต์

1. ในแผนภูมิเค้าร่างทางด้านซ้าย ให้ขยายช่อง **เนื้อหา**
1. ในช่อง **เนื้อหา** ให้เลือกโมดูลคอนเทนเนอร์ของหน้า (ตัวอย่างเช่น **หน้าเริ่มต้น**)
1. ในบานหน้าต่างคุณสมบัติทางด้านขวา ในฟิลด์ **ธีม** ให้เลือกธีม

โดยค่าเริ่มต้น หน้าใหม่ทั้งหมดจะใช้ธีมที่เลือกในขณะนี้ เมื่อต้องการป้องกันไม่ให้เกิดการแทนที่การตั้งค่านี้ที่ระดับเค้าโครงหรือหน้า ให้ตั้งค่าตัวควบคุมบูลีน **ล็อก** เป็น **จริง**

## <a name="add-a-script-to-a-template"></a>เพิ่มสคริปต์ให้กับเทมเพลต

คุณสามารถเพิ่มองค์ประกอบ **&lt;สคริปต์&gt;** HTML ที่มี JavaScript ให้กับเทมเพลตของคุณ ด้วยวิธีนี้ คุณสามารถระบุลักษณะการทำงานของสคริปต์เริ่มต้นให้กับ HTML ส่วนหัว ส่วนเริ่มต้นของเนื้อหา และส่วนท้ายของเนื้อหาของหน้าของคุณ

เมื่อต้องการเพิ่มสคริปต์ให้กับเทมเพลตในโปรแกรมสร้างไซต์ ให้ทำตามขั้นตอนเหล่านี้

1. ในแผนภูมิเค้าร่างทางด้านซ้าย ให้เลือกช่องที่คุณต้องการเพิ่มองค์ประกอบ **&lt;สคริปต์&gt;** (ตัวอย่างเช่น HTML ส่วนหัว ส่วนเริ่มต้นของเนื้อหา หรือส่วนท้ายของเนื้อหา)
1. เลือกปุ่มจุดไข่ปลาสำหรับโมดูล แล้วเลือก **เพิ่มโมดูล**
1. ในกล่องโต้ตอบ **เพิ่มโมดูล** ให้เลือกโมดูลที่เป็นสคริปต์ (ตัวอย่างเช่น **สคริปต์ภายนอก** หรือ **สคริปต์แบบอินไลน์**)
1. ในบานหน้าต่างคุณสมบัติทางด้านขวา ในตัวควบคุมคุณสมบัติสคริปต์ที่เหมาะสม (ตัวอย่างเช่น **สคริปต์แบบอินไลน์** หรือ **ป้ายสคริปต์**) ให้ป้อนสคริปต์ของคุณ
1. ในบานหน้าต่างคุณสมบัติ ให้ป้อนการตั้งค่าเพิ่มเติมอื่น ๆ ที่คุณต้องการตั้งค่า

> [!TIP]
> ถ้าคุณต้องการนำโมดูลที่เป็นสคริปต์โมดูลใดมาใช้ใหม่สำหรับเทมเพลตอื่น คุณสามารถแปลงโมดูลเป็นส่วนย่อยได้ ด้วยวิธีนี้ คุณจะช่วยให้กระบวนการสร้างมีประสิทธิภาพมากขึ้น และคุณรวมศูนย์กระบวนการอัปเดต สำหรับข้อมูลเกี่ยวกับวิธีการแปลงโมดูลที่เป็นสคริปต์ให้เป็นส่วนย่อย ให้ดูที่ [บันทึกการตั้งค่าโมดูลที่มีอยู่ให้เป็นส่วน](work-with-fragments.md#save-an-existing-module-configuration-as-a-fragment)

## <a name="save-check-in-preview-and-publish-a-template"></a>บันทึก เช็คอิน แสดงตัวอย่าง และเผยแพร่เทมเพลต

เมื่อต้องการบันทึกและเช็คอินเทมเพลตในโปรแกรมสร้างไซต์ ให้ทำตามขั้นตอนเหล่านี้

1. เลือก **บันทึก** ที่ด้านบนสุดของโปรแกรมแก้ไขเทมเพลต การเปลี่ยนแปลงที่บันทึกจะยังไม่มีผลต่อหน้าระดับล่างลงไปจนกว่าจะมีการเช็คอิน
1. เลือก **เสร็จสิ้นการแก้ไข** ขณะนี้ การเปลี่ยนแปลงของคุณสามารถมองเห็นได้ในเวิร์กโฟลว์ระดับล่างลงไป

เมื่อต้องการให้แสดงตัวอย่างการเปลี่ยนแปลงของคุณ ให้เปิดหน้าที่มีอยู่ที่ใช้เทมเพลตนั้น หรือสร้างหน้าใหม่จากเทมเพลตนั้น

หลังจากที่คุณดูตัวอย่างการเปลี่ยนแปลงของเทมเพลตแล้ว ให้ทำตามขั้นตอนใดขั้นตอนหนึ่งต่อไปนี้เพื่อเผยแพร่เทมเพลตไปยังไซต์ที่ใช้งานจริงของคุณ

* ไปที่ **เทมเพลต** แล้วเลือกเทมเพลต จากนั้นเลือก **เผยแพร่**
* เลือกชื่อโครงร่างเพื่อเปิดโปรแกรมแก้ไขโครงร่าง และจากนั้น เลือก **เผยแพร่**
* เผยแพร่หน้าที่อ้างอิงถึงเทมเพลตที่ยังไม่ได้เผยแพร่ เทมเพลตจะเผยแพร่โดยอัตโนมัติ

> [!WARNING]
> เมื่อเทมเพลต หรือระบบการจัดการเนื้อหา (CMS) ใด ๆ ถูกเผยแพร่ จะสามารถมองเห็นได้บนอินเทอร์เน็ต อย่าเผยแพร่เอกสารหรือสินทรัพย์จนกว่าคุณจะพร้อมที่จะทำให้เป็นสาธารณะ เวอร์ชันของเอกสารที่บันทึกและเช็คอินแล้ว แต่ยังไม่ได้เผยแพร่ จะสามารถมองเห็นได้เฉพาะกับผู้ใช้ระบบที่มีการพิสูจน์ตัวจริงแล้วเท่านั้น

## <a name="rename-a-template"></a>เปลี่ยนชื่อเทมเพลต

เมื่อต้องการเปลี่ยนชื่อเทมเพลตในโปรแกรมสร้างไซต์ ให้ทำตามขั้นตอนต่อไปนี้

1. ในบานหน้าต่างนำทางด้านซ้าย ให้เลือก **เทมเพลต**
1. เลือกชื่อเทมเพลตของเทมเพลตที่คุณต้องการเปลี่ยนชื่อ
1. เลือก **แก้ไข** เพื่อเริ่มต้นการแก้ไขเทมเพลต โปรดทราบว่าคุณไม่สามารถแก้ไขเทมเพลตได้ หากผู้อื่นแก้ไขเทมเพลตอยู่
1. ในบานหน้าต่างคุณสมบัติของเทมเพลต ให้เลือกสัญลักษณ์รูปปากกาที่อยู่ถัดจากชื่อเทมเพลต
1. แก้ไขชื่อเทมเพลตได้ตามต้องการ
1. เลือกเครื่องหมายถูกเพื่อยืนยันการเปลี่ยนชื่อ
1. เลือก **เสร็จสิ้นการแก้ไข**

## <a name="additional-resources"></a>ทรัพยากรเพิ่มเติม

[ภาพรวมของเทมเพลตและเค้าโครง](templates-layouts-overview.md)

[ใช้งานเค้าโครงที่กำหนดไว้ล่วงหน้า](work-with-layouts.md)


[!INCLUDE[footer-include](../includes/footer-banner.md)]
