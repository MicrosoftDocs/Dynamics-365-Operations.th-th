---
title: วิธีการขอคืนเงินในศูนย์บริการ
description: หัวข้อนี้อธิบายวิธีการสร้างการขอคืนเงินสำหรับการชำระเงินผ่านทางศูนย์บริการ เมื่อมีการสร้างการส่งคืนสินค้า หรือเมื่อมีการยกเลิกใบสั่งหรือรายการใบสั่ง
author: hhainesms
ms.date: 01/05/2020
ms.topic: article
ms.prod: ''
ms.technology: ''
audience: Application User
ms.reviewer: v-chgri
ms.search.region: global
ms.author: hhaines
ms.search.validFrom: ''
ms.dyn365.ops.version: ''
ms.openlocfilehash: e3837ccebca0e6644ac5ded98344a5135cfb5d7a
ms.sourcegitcommit: 3cdc42346bb653c13ab33a7142dbb7969f1f6dda
ms.translationtype: HT
ms.contentlocale: th-TH
ms.lasthandoff: 03/31/2021
ms.locfileid: "5799600"
---
# <a name="refund-payment-processing-in-call-centers"></a>วิธีการขอคืนเงินในศูนย์บริการ

หัวข้อนี้อธิบายวิธีการสร้างการขอคืนเงินสำหรับการชำระเงินผ่านทางศูนย์บริการ เมื่อมีการสร้างการส่งคืนสินค้า หรือเมื่อมีการยกเลิกใบสั่งหรือรายการใบสั่ง

ผู้ใช้ที่สร้างใบสั่งส่งคืนสินค้าให้กับลูกค้าในฐานะผู้ใช้ศูนย์บริการในศูนย์ควบคุมของ Microsoft Dynamics 365 Commerce จะใช้หน้า **ใบสั่งส่งคืนสินค้า** เพื่อสร้างการอนุมัติการคืนสินค้าเริ่มแรก (RMA) RMA จะกําหนดผลิตภัณฑ์ที่ลูกค้าต้องการส่งคืนหรือเปลี่ยน และจะสร้างใบสั่งส่งคืนสินค้าที่เชื่อมโยงกัน ซึ่งมีชนิดใบสั่งเป็น **ใบสั่งที่ส่งคืน** ใบสั่งส่งคืนสินค้าที่เชื่อมโยงนี้จะใช้เพื่อติดตามการลงรายการบัญชีของสินค้าคงคลังที่ส่งคืนและใบลดหนี้หรือการขอคืนเงินสำหรับการชำระเงินใดๆ ที่ลงรายการบัญชี

หากตั้งค่าตัวเลือก **เปิดใช้งานการดำเนินการใบสั่งให้เสร็จสมบูรณ์** เป็น **ใช่** สำหรับช่องทางของศูนย์บริการ ผู้ใช้ศูนย์บริการที่สร้าง RMA ต้องรันโฟลว์การประมวลผลการดำเนินการใบสั่งให้เสร็จสมบูรณ์ โดยเลือก **เสร็จสมบูรณ์** บนหน้า **ใบสั่งส่งคืนสินค้า** ฟังก์ชัน **เสร็จสมบูรณ์** จะแสดงสรุปการส่งคืนสินค้าที่คํานวณได้ ซึ่งกําหนดโครงร่างจำนวนการขอคืนเงินที่ครบกําหนด นอกจากนี้ เมื่อจัดโครงแบบอย่างถูกต้องแล้ว จะมีการสร้างรายการการขอคืนเงินตามใบสั่งที่ส่งคืนอย่างเป็นระบบ

ตรรกะของศูนย์บริการจะระบุวิธีการจ่ายเงินของบรรทัดการขอคืนเงินตามวิธีการจ่ายเงินที่ใช้กับใบสั่งต้นฉบับ หากใบสั่งส่งคืนสินค้าที่สร้างขึ้นไม่เชื่อมโยงกับใบสั่งต้นฉบับ ระบบจะใช้วิธีการจ่ายเงินเริ่มต้นที่ได้มาจากพารามิเตอร์ระบบ

## <a name="how-a-call-center-determines-which-payment-method-to-apply-to-a-return-order"></a>วิธีการของศูนย์บริการเพื่อระบุว่าวิธีการจ่ายเงินใดที่จะใช้กับใบสั่งส่งคืนสินค้า

ศูนย์บริการใช้วิธีการจ่ายเงินของใบสั่งต้นฉบับเพื่อระบุวิธีการจ่ายเงินที่ควรจะใช้กับใบสั่งส่งคืนสินค้า กระบวนการนี้จะใช้งานได้กับวิธีการชำระเงินดั้งเดิมดังต่อไปนี้

- **แบบปกติ** (เงินสด) หรือ **เช็ค** เมื่อใบสั่งส่งคืนสินค้าที่สร้างการอ้างอิงใบสั่งต้นฉบับที่ชําระเงินโดยการใช้ชนิดการชําระเงินปกติ (เงินสด) หรือเช็ค แอพลิเคชันศูนย์บริการจะอ้างอิงการตั้งค่าคอนฟิกต่างๆ บนหน้า **วิธีการขอคืนเงินของศูนย์บริการ** หน้านี้ช่วยให้องค์กรสามารถกําหนดตามสกุลเงินใบสั่งในวิธีการขอคืนเงินให้แก่ลูกค้าที่ชําระเงินในครั้งแรกโดยใช้ชนิดการชําระเงินแบบปกติหรือเช็ค หน้า **วิธีการขอคืนเงินของศูนย์บริการ** ยังช่วยให้องค์กรสามารถเลือกได้ว่าจะส่งเช็คการขอคืนเงินที่ระบบสร้างขึ้นให้กับลูกค้า หรือสร้างเครดิตบัญชีลูกค้ากับยอดดุลบัญชีลูกค้าภายในหรือไม่ ในสถานการณ์เหล่านี้ ตรรกะของศูนย์บริการจะอ้างอิงสกุลเงินของใบสั่งส่งคืนสินค้า แล้วใช้ค่า **วิธีการชำระเงินการขายปลีก** ในสกุลเงินนั้นเพื่อสร้างรายการขอคืนเงินในใบสั่งส่งคืนสินค้าขาย หลังจากนั้น สมุดรายวันการชำระเงินของลูกค้าบัญชีลูกหนี้ (AR) ที่ใช้วิธีการชำระเงิน AR ที่แม็ปจะเชื่อมโยงกับสกุลเงิน

    ภาพประกอบต่อไปนี้แสดงการตั้งค่าคอนฟิกของสถานการณ์ที่ลูกค้าส่งคืนผลิตภัณฑ์จากใบสั่งขายที่เชื่อมโยงกับสกุลเงินดอลลาร์สหรัฐ และที่ชําระไว้เดิมโดยใช้ชนิดการชําระเงินปกติหรือเช็ค ในสถานการณ์นี้ ระบบจะออกการขอคืนเงินให้กับลูกค้าโดยใช้เช็คคืนเงินที่สร้างขึ้นโดยระบบ วิธีการชำระเงิน AR **REF-CHK** ได้รับการตั้งค่าคอนฟิกเป็นชนิดของการชำระเงินเป็นเช็คขอคืนเงิน

    ![การตั้งค่าคอนฟิกของวิธีการขอคืนเงินของศูนย์บริการสำหรับการชำระเงินแรกเริ่มแบบปกติและเช็ค](media/callcenterrefundmethods.png)

- **บัตรเครดิต** เมื่อใบสั่งส่งคืนสินค้าที่สร้างขึ้นอ้างอิงใบสั่งต้นฉบับที่ชําระเงินโดยใช้บัตรเครดิต ตรรกะของศูนย์บริการสำหรับขอคืนเงินจากการชำระเงินจะใช้บัตรเครดิตเดิมใบเดียวกันกับใบสั่งส่งคืนสินค้า
- **บัตรสมาชิก** เมื่อใบสั่งส่งคืนสินค้าที่สร้างขึ้นอ้างอิงใบสั่งต้นฉบับที่ชําระเงินโดยใช้บัตรสมาชิก ตรรกะของศูนย์บริการสำหรับการชำระเงินคืนจะใช้การคืนเงินกับกับบัตรสมาชิกใบเดียวกัน
- **บัตรของขวัญ** (ภายใน) เมื่อใบสั่งส่งคืนสินค้าที่สร้างการอ้างอิงใบสั่งต้นฉบับที่ชําระเงินโดยใช้บัตรของขวัญที่ออกให้จาก Dynamics 365 Commerce (ฟังก์ชันบัตรของขวัญภายใน) ตรรกะของศูนย์บริการสำหรับการชำระเงินคืนจะใช้การคืนเงินกับหมายเลขบัตรของขวัญเดิมที่มีหมายเลขเดียวกัน
- **บัตรของขวัญ** (ภายนอก) – เมื่อใบสั่งส่งคืนสินค้าที่สร้างการอ้างอิงใบสั่งต้นฉบับที่ชําระเงินโดยใช้บัตรของขวัญภายนอกของบุคคลที่สาม ตรรกะของศูนย์บริการการชำระเงินคืนจะใช้วิธีการชําระเงินส่งคืนการชำระเงินเริ่มต้นที่กําหนดไว้บนแท็บ **RMA/การส่งคืนสินค้า** ของหน้า **พารามิเตอร์ศูนย์บริการ**

หากไม่ทราบชนิดการจ่ายค่าของใบสั่งต้นฉบับด้วยเหตุผลใดๆก็ตาม หรือหากมีการใช้วิธีการจ่ายเงินหลายวิธีในการจ่ายค่าใบสั่งต้นฉบับ ตรรกะของศูนย์บริการจะใช้วิธีการชำระเงินคืนสินค้าเริ่มต้นที่กําหนดไว้บนแท็บ **RMA/การส่งคืนสินค้า** ของหน้า **พารามิเตอร์ศูนย์บริการ**

ในภาพประกอบต่อไปนี้จะแสดงฟิลด์ **วิธีการชำระเงิน** ในแท็บ **RMA/การส่งคืน** ของหน้า **พารามิเตอร์ศูนย์บริการ**

![ฟิลด์วิธีการชำระเงินในแท็บ RMA/การส่งคืน ของหน้าพารามิเตอร์ศูนย์บริการ](media/callcenterrefundparameters.png)

> [!NOTE]
> กฎการประมวลผลการขอคืนเงินที่อธิบายไว้ก่อนหน้านี้ใช้กับใบสั่งหรือรายการใบสั่งที่ผู้ใช้ศูนย์บริการยกเลิกในศูนย์ควบคุม Commerce ด้วย หากการยกเลิกใบสั่งหรือรายการใบสั่งเฉพาะก่อให้เกิดการชําระมากเกิน กฎเดียวกันนี้จะถูกใช้เพื่อสร้างรายการชําระเงินคืน

โดยทั่วไป ใบสั่งส่งคืนสินค้าจะผ่านกระบวนการมาตรฐาน ซึ่งได้รับสินค้าคงคลัง (หรือของเสีย) จะมีการลงรายการบัญชีบันทึกการจัดส่งกับใบสั่งส่งคืนสินค้า และจะมีการรันกระบวนการลงรายการบัญชีใบแจ้งหนี้สำหรับใบสั่งส่งคืนสินค้าขาย มีการเชื่อมโยงใบสั่งส่งคืนสินค้าขายและสร้างขึ้นอย่างเป็นระบบให้เป็นส่วนหนึ่งของกระบวนการสร้างใบสั่งส่งคืนสินค้า ในสถานการณ์ทั่วไป จะไม่มีการออกการขอคืนเงินที่จ่ายให้แก่ลูกค้าจนกว่าจะมีการลงรายการบัญชีใบแจ้งหนี้ของใบสั่งส่งคืนสินค้าขาย

### <a name="what-happens-when-an-invoice-is-posted-on-a-return-sales-order"></a>สิ่งที่เกิดขึ้นเมื่อลงรายการบัญชีใบแจ้งหนี้ในใบสั่งส่งคืนสินค้าขาย

สถานการณ์ต่อไปนี้อธิบายสิ่งที่เกิดขึ้นเมื่อลงรายการบัญชีใบแจ้งหนี้ในใบสั่งส่งคืนสินค้าขาย

- หากการขอคืนเงินของใบสั่งส่งคืนสินค้านั้นใช้บัตรเครดิต จะเรียกใช้ตรรกะเพิ่มเติมเมื่อมีการลงรายการบัญชีใบแจ้งหนี้ ตรรกะนี้จะเรียกตัวประมวลผลการชำระเงินเพื่อขอคืนเงินที่ชำระไปให้กับบัตรเครดิตของลูกค้า ยังมีการสร้างใบขอคืนเงินให้แก่ลูกค้าและมีการลงรายการบัญชีอย่างเป็นระบบกับบัญชีของลูกค้า สมุดรายวันการชำระเงินนี้จะถูกจับคู่กับใบสำคัญใบลดหนี้ของใบสั่งส่งคืนสินค้า
- หากการชำระเงินคืนที่ต้องออกเป็นประเภทการชำระเงินด้วยเช็ค จะมีการสร้างใบสำคัญการชำระเงินของลูกค้าที่ใช้วิธีการชำระเงิน AR และต้องลงรายการบัญชีหรือพิมพ์ด้วยตนเองก่อน จึงจะสามารถลงรายการบัญชีใบสำคัญการชำระเงินกับบัญชีลูกค้าได้ เมื่อต้องการประมวลผลเช็คที่ขอคืนเงิน ผู้ใช้สามารถใช้หน้า **สมุดรายวันการขอคืนเงินของลูกค้า** ในบัญชีลูกหนี้ หรือหน้าพิเศษ **การดำเนินการกับเช็คขอคืนเงิน** ใน Retail และ Commerce
- หากการชำระเงินคืนที่ต้องออกเป็นบัตรของขวัญภายในหรือประเภทการชำระเงินด้วยบัตรสมาชิก เมื่อมีการออกใบสั่งส่งคืนสินค้าจะมีการสร้างใบสำคัญการขอคืนเงินขึ้นและลงรายการบัญชีกับรหัสลูกค้า ขั้นตอนการออกใบแจ้งหนี้นี้จะเพิ่มจำนวนการขอคืนเงินกลับไปยังยอดดุลบัตรของขวัญที่มีการติดตามภายในของลูกค้าหรือยอดดุลคะแนนสะสมของสมาชิก
- หากวิธีการจ่ายเงินที่ใช้ฟังก์ชัน **ลูกค้า** (ตัวอย่างเช่น รหัสลูกค้า) เชื่อมโยงกับใบสั่งส่งคืนสินค้าขาย การตรวจสอบความถูกต้องของวงเงินสินเชื่อจะได้รับการละเว้นเมื่อดำเนินการชำระเงิน ไม่มีการสร้างหรือลงรายการบัญชีใบสำคัญการชำระเงินในบริบทนี้ เมื่อมีการใช้ประเภทการชำระเงินของลูกค้าในใบสั่งส่งคืนสินค้า ใบสำคัญใบลดหนี้ที่กระบวนการลงรายการบัญชีใบแจ้งหนี้สร้างขึ้นทำหน้าที่เป็นใบสำคัญเครดิตของลูกค้า และบ่งชี้การขอคืนเงินไปยังยอดดุล AR ของลูกค้า

## <a name="advance-credit"></a>เครดิตล่วงหน้า

เมื่อผู้ใช้ประมวลผลใบสั่งส่งคืนสินค้าเป็นผู้ใช้ศูนย์บริการในศูนย์บริการที่มีการตั้งค่าตัวเลือก **เปิดใช้งานการดำเนินการใบสั่งให้เสร็จสมบูรณ์** เป็น **ใช่**  ข้อยกเว้นของกระบวนการที่อธิบายไว้ก่อนหน้านี้ในการลงรายการบัญชีการขอคืนเงินจะเกิดขึ้นได้หากผู้ใช้ศูนย์บริการที่สร้างใบสั่งส่งคืนสินค้าตั้งค่าตัวเลือก **เครดิตล่วงหน้า** เป็น **ใช่** บนแท็บ **RMA/การส่งคืน** ของหน้า **พารามิเตอร์ศูนย์บริการ** ในกรณีนี้ การขอคืนเงินที่ชำระไปจะเกิดขึ้นทันทีหลังจากที่มีการส่งใบสั่งส่งคืนสินค้าเสร็จสิ้นโดยใช้ฟังก์ชัน **ส่ง** บนหน้า **สรุปการส่งคืนสินค้า** ระบบจะสร้างใบสำคัญการชำระเงินล่วงหน้าของลูกค้าสำหรับมูลค่าการส่งคืนทันที แม้ว่าใบสั่งส่งคืนสินค้าขายจะยังไม่ได้รับการออกใบแจ้งหนี้ก็ตาม คุณสามารถใช้วิธีการนี้ในสถานการณ์ที่องค์กรต้องออกการขอคืนเงินให้แก่ลูกค้าล่วงหน้า เนื่องจากปัญหาเกี่ยวกับการบริการลูกค้า และและไม่ต้องการกำหนดให้ได้รับสินค้าคงคลังคืนก่อนที่จะมีการขอคืนเงิน

## <a name="replacement-orders"></a>ใบสั่งเปลี่ยนสินค้า

เมื่อมีการออกใบสั่งส่งคืนสินค้า ฟังก์ชัน **ใบสั่งเปลี่ยนทดแทน** สามารถใช้เพื่อสร้างใบสั่งขายใหม่สำหรับลูกค้าได้ วิธีการนี้สามารถใช้ในสถานการณ์แลกเปลี่ยนได้ ฟังก์ชัน **ใบสั่งเปลี่ยนทดแทน** จะสร้างใบสั่งขายอื่นของรายการสินค้าใหม่ที่ต้องจัดส่ง แต่ลิงค์การอ้างอิงไขว้บนแท็บ **RMA/การส่งคืนสินค้า** ของหน้า **พารามิเตอร์ศูนย์บริการ** จะเชื่อมโยงใบสั่งเปลี่ยนทดแทน RMA และใบสั่งขายสินค้าที่จะส่งคืน

เมื่อมีการประมวลผลการชำระเงินสำหรับใบสั่งเปลี่ยนทดแทน องค์กรมีตัวเลือกสองทาง

- คืนเงินให้กับลูกค้าสำหรับใบสั่งส่งคืนสินค้าตามวิธีการชำระเงินเดิม จากนั้นรวบรวมการชำระเงินแยกต่างหากสำหรับใบสั่งเปลี่ยนทดแทน ไม่มีการกําหนดค่าคอนฟิกเพิ่มเติมเพื่อใช้ตัวเลือกนี้
- ตั้งค่าตัวเลือก **ใช้เครดิต** เป็น **ใช่** บนแท็บ **RMA/การส่งคืน** ในหน้า **พารามิเตอร์ศูนย์บริการ** ในกรณีนี้ มีการใช้วิธีการจ่ายเงินของลูกค้าอย่างเป็นระบบกับทั้งใบสั่งส่งคืนสินค้าและใบสั่งเปลี่ยนทดแทน ตัวเลือกนี้สามารถช่วยป้องกันการออกใช้การขอคืนเงินจากภายนอกใดๆ อีกทั้งยังช่วยป้องกันไม่ให้มีการประมวลผลการชำระเงินในธุรกรรมด้วย อาจมีประโยชน์ในสถานการณ์ที่มีการประมวลผลการแลกเปลี่ยนอยู่ และองค์กรต้องการใช้ใบสำคัญเครดิตที่สร้างขึ้นเมื่อมีการออกใบแจ้งหนี้ใบสั่งส่งคืนสินค้าเพื่อชำระเงินในใบแจ้งหนี้ที่สร้างขึ้นโดยใบสั่งเปลี่ยนทดแทน เมื่อตั้งค่าตัวเลือก **ใช้เครดิต** เป็น **ใช่** องค์กรต้องจับคู่ใบลดหนี้ด้วยตนเองกับใบแจ้งหนี้ของใบสั่งเปลี่ยนทดแทน หลังจากที่สร้างเอกสารทางการเงินทั้งสองฉบับแล้ว

การตั้งค่าตัวเลือก **ใช่** เพื่อ **ใช้เครดิต** สามารถใช้ได้เฉพาะเมื่อใบสั่งส่งคืนสินค้าเชื่อมโยงกับใบสั่งเปลี่ยนทดแทนเท่านั้น ในกรณีนี้ วิธีการจ่ายเงินของลูกค้าที่จะใช้ในการจ่ายค่าสินค้าที่ส่งคืนอย่างเป็นระบบ และใบสั่งอัตราแลกเปลี่ยนจะกําหนดโดยฟิลด์ **ใช้วิธีการจ่ายเงินเครดิต** บนแท็บ **RMA/การส่งคืน** ของหน้า **พารามิเตอร์ศูนย์บริการ** สามารถเลือกชนิดของฟังก์ชันการชำระเงิน **ลูกค้า** เท่านั้นในฟิลด์นี้

> [!NOTE]
> สำหรับใบสั่งส่งคืนสินค้าที่ไม่มีใบสั่งเปลี่ยนทดแทนที่เชื่อมโยงกัน การตั้งค่า **ใช่** สำหรับตัวเลือก **ใช้เครดิต** จะไม่มีผลกับตรรกะการส่งคืนสินค้าตามใบสั่งจ่าย เนื่องจากการตั้งค่านี้ใช้กับใบสั่งเปลี่ยนทดแทนเท่านั้น

![ใช้ฟิลด์วิธีการจ่ายเงินเครดิตในแท็บ RMA/การส่งคืน ของหน้าพารามิเตอร์ศูนย์บริการ](media/callcenterrefundparameters1.png)

> [!IMPORTANT]
> หากผู้ใช้ที่สร้างใบสั่งเปลี่ยนทดแทนมีแผนจะใช้ตัวเลือก **ใช้เครดิต** ผู้ใช้ไม่ควรรันฟังก์ชัน **เสร็จสมบูรณ์** บนใบสั่งส่งคืนสินค้าก่อนที่จะตั้งค่าตัวเลือก **ใช้เครดิต** เป็น **ใช่** หลังจากรันฟังก์ชัน **เสร็จสมบูรณ์** จะมีการคํานวณการขอคืนเงินและใช้กับใบสั่งส่งคืนสินค้าขาย ความพยายามใดๆ ที่จะตั้งค่าตัวเลือก **ใช้เครดิต** เป็น **ใช่** หลังจากที่คํานวณและใช้การขอคืนเงินแล้วจะไม่ทริกเกอร์การคํานวณการขอคืนเงินใหม่ และวิธีการคํานวณการขอชำระเงินที่เลือกไว้ในฟิลด์ **ใช้วิธีการจ่ายเงินเครดิต** จะไม่ได้รับการนำไปใช้ หากต้องใช้ตัวเลือก **ใช้เครดิต** ในบริบทนี้ ผู้ใช้ต้องลบใบสั่งเปลี่ยนทดแทนและ RMA แล้วเริ่มต้นใหม่และสร้าง RMA ใหม่ เวลานี้ ผู้ใช้ต้องตรวจสอบให้แน่ใจว่าตัวเลือก **ใช้เครดิต** ได้รับการตั้งค่าเป็น **ใช่** ก่อนรันฟังก์ชัน **เสร็จสมบูรณ์**

## <a name="payment-overrides-for-call-center-returns"></a>การแทนที่การชำระเงินสำหรับการส่งคืนศูนย์บริการ

แม้ว่าตรรกะของศูนย์บริการจะระบุวิธีการชำระเงินคืนอย่างเป็นระบบในลักษณะที่อธิบายไว้ก่อนหน้านี้ในหัวข้อนี้ แต่ในบางครั้ง ผู้ใช้อาจต้องการแทนที่การชำระเงินเหล่านั้น ตัวอย่างเช่น ผู้ใช้อาจแก้ไขหรือลบบรรทัดการแทนที่การขอคืนเงินที่มีอยู่ และใช้บรรทัดการชำระเงินใหม่ การขอคืนเงินที่คํานวณโดยระบบสามารถเปลี่ยนแปลงได้โดยผู้ใช้ที่มีสิทธิ์แทนที่ที่ถูกต้องเท่านั้น คุณสามารถตั้งค่าคอนฟิกสิทธิ์เหล่านี้บนหน้า **สิทธิ์การแทนที่** ใน Retail และ Commerce เมื่อต้องการแทนที่การแทนที่การขอคืนเงิน ผู้ใช้ต้องได้รับการเชื่อมโยงกับบทบาทความปลอดภัยที่มีการตั้งค่าตัวเลือก **อนุญาตการชำระเงินรูปแบบอื่น** เป็น **ใช่** บนหน้า **สิทธิ์การแทนที่**

![อนุญาตให้ใช้ตัวเลือกการชำระเงินรูปแบบอื่นในหน้าสิทธิ์การแทนที่](media/overridepermissions.png)

หรือองค์กรสามารถตั้งค่าตัวเลือก **อนุญาตการแทนที่การชำระเงิน** เป็น **ใช่** บนแท็บ **RMA/การส่งคืน** ของหน้า **พารามิเตอร์ศูนย์บริการ** ในกรณีนี้ ต้องเลือกรหัสแทนที่ความปลอดภัยในฟิลด์ **รหัสแทนที่ความปลอดภัย** รหัสแทนที่ความปลอดภัยเป็นรหัสตัวอักษรและตัวเลขที่ต้องจัดการโดยภายนอก เนื่องจากผู้ใช้ไม่สามารถดูในศูนย์ควบคุม Commerce ได้หลังจากตั้งค่าแล้ว รหัสแทนที่ความปลอดภัยควรเป็นที่ทราบโดยบุคคลหลักที่ไว้วางใจได้ในองค์กรเพียงไม่กี่คนเท่านั้น เมื่อตั้งค่าตัวเลือก **อนุญาตการแทนที่การชำระเงิน** เป็น **ใช่** หากผู้ใช้ใดๆ ที่ไม่มีสิทธิ์ในบทบาทที่ถูกต้องพยายามเปลี่ยนวิธีการการชำระเงินสำหรับใบสั่งการคืนสินค้า ผู้ใช้เหล่านั้นจะมีตัวเลือกให้ป้อนรหัสแทนที่ความปลอดภัย หากพวกเขาไม่ทราบ หรือหากผู้จัดการหรือผู้ควบคุมงานไม่สามารถป้อนค่าดังกล่าวในหน้านั้นได้ พวกเขาจะไม่สามารถแทนที่วิธีการชำระเงินคืนได้

> [!NOTE]
> หากรหัสแทนที่ความปลอดภัยหายไปหรือลืม องค์กรจะต้องรีเซ็ตด้วยการนิยามรหัสแทนที่ความปลอดภัยใหม่ในฟิลด์ **รหัสแทนที่ความปลอดภัย** บนแท็บ **RMA/การส่งคืน** ของหน้า **พารามิเตอร์ศูนย์บริการ**

![พารามิเตอร์การแทนที่การชำระเงินในแท็บ RMA/การส่งคืน ของหน้าพารามิเตอร์ศูนย์บริการ](media/overridepaymentparameter.png)

> [!IMPORTANT]
> ก่อนที่องค์กรพยายามแทนที่การขอคืนเงินที่ใช้ชนิดการชำระเงินด้วยบัตรเครดิต องค์กรควรตรวจสอบว่าตัวประมวลผลบัตรเครดิตอนุญาตการส่งคืนโดยไม่เชื่อมโยง ตัวประมวลผลหลายตัวต้องมีการลงรายการบัญชีการขอคืนเงินกลับไปที่บัตรต้นฉบับ ความพยายามใดๆ ที่จะออกการขอคืนเงินไปยังบัตรที่ไม่มีการรวบรวมข้อมูลก่อนหน้านี้ อาจทําให้การลงรายการบัญชีกับตัวประมวลผลล้มเหลว

## <a name="additional-resources"></a>ทรัพยากรเพิ่มเติม

[วิธีการชำระเงินในศูนย์บริการ](work-with-payments.md)


[!INCLUDE[footer-include](../includes/footer-banner.md)]