---
title: การจัดการใบสั่งแบบกระจาย (DOM)
description: หัวข้อนี้อธิบายฟังก์ชันการจัดการใบสั่งแบบกระจาย (DOM) ใน Dynamics 365 Commerce
author: josaw1
ms.date: 02/08/2022
ms.topic: index-page
ms.prod: ''
ms.technology: ''
audience: Application User
ms.reviewer: josaw
ms.custom: ''
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2018-11-15
ms.dyn365.ops.version: ''
ms.openlocfilehash: f19fbe2a9f768a91c495a6a4bcb0e475adb867ae
ms.sourcegitcommit: 8bea5a0c232ac31dcafddfcc0d715c496d8dd445
ms.translationtype: HT
ms.contentlocale: th-TH
ms.lasthandoff: 02/09/2022
ms.locfileid: "8102020"
---
# <a name="distributed-order-management-dom"></a>การจัดการใบสั่งแบบกระจาย (DOM)

[!include [banner](includes/banner.md)]

หัวข้อนี้อธิบายฟังก์ชันการจัดการใบสั่งแบบกระจาย (DOM) ใน Microsoft Dynamics 365 Commerce

DOM เป็นโซลูชันการเพิ่มประสิทธิภาพการเติมสินค้าตามใบสั่งของช่องทาง omni ซึ่งช่วยเพิ่มประสิทธิภาพในการเติมสินค้าตามคำสั่งซื้อในเครือข่ายห่วงโซ่อุปทาน DOM ช่วยให้คุณมั่นใจว่าผลิตภัณฑ์มีการจัดส่งให้กับลูกค้าในปริมาณที่ถูกต้อง จากแหล่งที่มาที่ถูกต้อง ในเวลาที่ถูกต้อง DOM ยังสามารถช่วยให้คุณเพิ่มกำไร ลดต้นทุน และตอบสนองความต้องการระดับการบริการได้

DOM ใช้การโปรแกรมเลขจํานวนเต็มแบบผสม (MIP) และแบบจำลองการวิเคราะห์ตามการคาดคะเนเพื่อเพิ่มประสิทธิภาพทั้งระดับชุดงานและระดับของใบสั่งแต่ละใบ ความสามารถนี้ช่วยให้ผู้ค้าปลีกสามารถใช้กฎที่กําหนดไว้เพื่อปรับสมดุลกับความต้องการในการเติมสินค้าตามใบสั่งที่ขัดแย้งกันหลายใบสั่ง ในเครือข่ายอุปทานสมัยใหม่ ซึ่งการเติมสินค้าของผลิตภัณฑ์อาจมาจากหลายช่องทาง องค์กรต้องปรับตัวตัวให้ทันกับการเปลี่ยนแลงของคำสั่งซื้อ ปัญหาความพร้อมให้บริการของซัพพลายเออร์ และความต้องการที่เพิ่มขึ้นอย่างรวดเร็ว DOM ช่วยให้คุณเพิ่มการเติมสินค้าตามใบสั่งและค้นหาแหล่งที่ถูกต้องของการจัดส่งผลิตภัณฑ์ ตามข้อจำกัดของธุรกิจและวัตถุประสงค์ เช่น การลดต้นทุนโดยการเติมสินค้าให้คำสั่งซื้อจากต้นทางที่ใกล้ที่สุด DOM จะใช้ระยะห่างระหว่างต้นทางการเติมสินค้าของผลิตภัณฑ์กับปลายทางการจัดส่ง ตัวปัจจัยต้นทุนที่กําหนดเป็นวัตถุประสงค์ในการเพิ่มประสิทธิภาพ และกฎที่กําหนดเป็นข้อกําหนด เช่น สินค้าคงคลังที่โหนดการเติมสินค้า เพื่อให้การเติมสินค้าตามใบสั่งมีประสิทธิภาพสูงสุด DOM อนุญาตให้สามารถกำหนดนิยามของโพรไฟล์หลายโพรไฟล์ ซึ่งช่วยให้ธุรกิจสามารถดำเนินกลยุทธ์การเพิ่มประสิทธิภาพต่างๆ ได้ ทั้งนี้ขึ้นอยู่กับชนิดของกลุ่มธุรกิจหรือกลุ่มผู้ใช้ 

ภาพต่อไปนี้จะแสดงวงจรของใบสั่งขายในระบบการจัดการใบสั่งแบบกระจาย (DOM)

![วงจรการใช้งานใบสั่งขายในบริบทของ DOM](./media/flow.png "วงจรการใช้งานใบสั่งขายในบริบทของ DOM")

## <a name="set-up-dom"></a>ตั้งค่า DOM

1. ไปที่ **การจัดการระบบ \> การตั้งค่า \> การตั้งค่าคอนฟิกลิขสิทธิ์**
2. ในแท็บ **คีย์การตั้งค่าคอนฟิก** ขยายโหนด **Commerce** แล้วเลือกกล่องกาเครื่องหมาย **การจัดการใบสั่งแบบกระจาย**
3. ไปที่ **Retail และ Commerce \> การจัดการใบสั่งแบบกระจาย \> การตั้งค่า \> พารามิเตอร์ DOM**
4. บนแท็บ **ทั่วไป** ให้กำหนดค่าดังต่อไปนี้:

    - **เปิดใช้งานการจัดการใบสั่งแบบกระจาย** – ตั้งค่าตัวเลือกนี้เป็น **ใช่**
    - **ยืนยันการใช้ Bing Maps สำหรับ DOM** – ตั้งค่าตัวเลือกนี้เป็น **ใช่**

        > [!NOTE]
        > คุณสามารถตั้งค่าตัวเลือกนี้เป็น **ใช่** ต่อเมื่อตัวเลือก **เปิดใช้งาน Bing Maps** บนแท็บ **Bing Maps** ของหน้า **พารามิเตอร์ที่ใช้ร่วมกันของ Commerce** (**Retail และ Commerce \> การตั้งค่าศูนย์ควบคุม \> พารามิเตอร์ \> พารามิเตอร์ที่ใช้ร่วมกันของ Commerce**) ได้รับการตั้งค่าเป็น **ใช่** เช่นเดียวกัน และได้ป้อนคีย์ที่ถูกต้องในฟิลด์ **คีย์ Bing Maps**
        >
        > พอร์ทัล [ศูนย์นักพัฒนา Bing Maps](https://www.bingmapsportal.com/) ช่วยให้คุณสามารถจํากัดการเข้าถึงคีย์ API ของ Bing Maps ของคุณสำหรับชุดของโดเมนที่คุณระบุได้ ด้วยคุณลักษณะนี้ ลูกค้าสามารถกําหนดชุดค่าอ้างอิงหรือช่วงที่อยู่ IP ที่เข้มงวดซึ่งจะมีการตรวจสอบความถูกต้องกับคีย์ คําขอที่มาจากรายการที่อนุญาตของคุณจะประมวลผลตามปกติ ขณะที่คำขอจากนอกรายการจะส่งคืนการตอบสนองเป็นการเข้าถึงถูกปฏิเสธ การเพิ่มความปลอดภัยของโดเมนให้กับคีย์ API ของคุณเป็นแบบตัวเลือกและคีย์ที่ปล่อยไว้ตามเดิมจะยังคงทํางานต่อไป รายการที่อนุญาตสําหรับคีย์จะไม่อิงอยู่กับคีย์อื่นๆ ทั้งหมดของคุณ คุณจึงสามารถใช้กฎที่แตกต่างกันสําหรับแต่ละคีย์ได้ การจัดการใบสั่งแบบกระจายไม่รองรับการตั้งค่าของคุณสมบัติที่อ้างอิงโดเมน

    - **รอบระยะเวลาของเงินวางประกันเป็นวัน** – ระบุระยะเวลาที่แผนการเติมสินค้าที่สร้างขึ้นในการเรียกใช้ DOM ถูกเก็บไว้ในระบบ ชุดงาน **การตั้งค่างานการลบข้อมูลการเติมสินค้าของ DOM** จะลบแผนการเติมสินค้าใดๆ ที่เก่ากว่าจำนวนวันที่คุณระบุไว้ที่นี่
    - **รอบระยะเวลาการปฏิเสธ (เป็นวัน)** – ระบุเวลาที่ต้องใช้ก่อนที่จะสามารถกำหนดรายการใบสั่งที่ปฏิเสธให้กับสถานที่เดียวกัน

5. บนแท็บ **โปรแกรมแก้ปัญหา** ให้กำหนดค่าดังต่อไปนี้:

    - **จำนวนครั้งสูงสุดในการเติมสินค้าอัตโนมัติ** – ระบุจำนวนครั้งที่กลไกจัดการ DOM จะพยายามกำหนดรายการใบสั่งเป็นแบบนายหน้าให้กับสถานที่ หากกลไกจัดการ DOM ไม่สามารถกำหนดรายการใบสั่งเป็นแบบนายหน้าให้กับสถานที่ตามจำนวนครั้งของความพยายามที่ระบุไว้ กลไกจัดการจะใส่ค่าสถานะรายการใบสั่งเป็นข้อยกเว้น จากนั้นจะข้ามรายการดังกล่าวไปในการรันในอนาคตจนกว่าจะมีการรีเซ็ตสถานะด้วยตนเอง
    - **รัศมีพื้นที่ของร้านค้าในท้องถิ่น** – ป้อนค่า ฟิลด์นี้จะช่วยกำหนดวิธีการจัดกลุ่มสถานที่และวิธีที่จะได้รับพิจารณาว่าเท่ากันในแง่ของระยะทาง ตัวอย่างเช่น หากคุณป้อนค่า **100** ทุกร้านค้าหรือศูนย์การกระจายสินค้าในรัศมี 100 ไมล์ของที่อยู่การเติมสินค้าจะถือว่าเท่ากันในแง่ของระยะทาง
    - **ชนิดโปรแกรมแก้ปัญหา** – เลือกค่า ชนิดโปรแกรมแก้ปัญหาสองชนิดที่ถูกนำออกใช้พร้อมกับ Commerce: **โปรแกรมแก้ปัญหาการผลิต** และ **โปรแกรมแก้ปัญหาแบบง่าย** สำหรับเครื่องทั้งหมดที่จะรัน DOM (ซึ่งก็คือเซิร์ฟเวอร์ทั้งหมดที่เป็นส่วนหนึ่งของกลุ่ม DOMBatch) ต้องเลือก **โปรแกรมแก้ปัญหาการผลิต** โปรแกรมแก้ปัญหาการผลิตต้องใช้คีย์ลิขสิทธิ์พิเศษที่ได้รับอนุญาตและปรับใช้ในสภาพแวดล้อมการผลิตตามค่าเริ่มต้น ในสภาพแวดล้อมระดับ 2+ ใหม่ โปรแกรมแก้ปัญหาการผลิตจะเปิดใช้งานอยู่แล้ว สำหรับสภาพแวดล้อมที่ไม่ใช้งานจริง ต้องปรับใช้คีย์ลิขสิทธิ์นี้ด้วยตนเอง ในการปรับใช้คีย์ลิขสิทธิ์ด้วยตนเอง ให้ทำตามขั้นตอนเหล่านี้:

        1. ใน Microsoft Dynamics Lifecycle Services เปิดไลบรารีแอสเซทที่ใช้ร่วมกัน เลือก **แบบจำลอง** เป็นชนิดสินทรัพย์ และดาวน์โหลดไฟล์ **ลิขสิทธิ์การจัดการใบสั่งแบบกระจาย**
        1. เริ่มตัวจัดการ Internet Information Services (IIS) ของ Microsoft คลิกขวาที่ **เว็บไซต์ AOSService** แล้วเลือก **สำรวจ** หน้าต่าง Windows Explorer จะเปิดขึ้นที่ **\<AOS service root\>\\webroot** ให้เขียนหมายเหตุพาธ \<AOS Service root\> เนื่องจากคุณจะใช้พาธดังกล่าวในขั้นตอนต่อไป
        1. คัดลอกไฟล์การตั้งค่าคอนฟิกในไดเรกทอรี **\<AOS Service root\>\\PackagesLocalDirectory\\DOM\\bin**
        1. ไปที่ไคลเอนต์ศูนย์ควบคุม แล้วเปิดหน้า **พารามิเตอร์ DOM** ใน **โปรแกรมแก้ปัญหา** ในฟิลด์ **ชนิดโปรแกรมแก้ปัญหา** เลือก **โปรแกรมแก้ปัญหาการผลิต** และยืนยันว่าไม่มีข้อความแสดงข้อผิดพลาดปรากฏ

        > [!NOTE]
        > มีการใช้โปรแกรมแก้ปัญหาแบบง่ายเพื่อที่ผู้ขายปลีกจะได้ลองใช้งานคุณลักษณะการจัดการใบสั่งแบบกระจาย (DOM) โดยไม่ต้องปรับใช้ลิขสิทธิ์พิเศษ องค์กรไม่ควรใช้โปรแกรมแก้ปัญหาแบบง่ายในสภาพแวดล้อมการผลิต
        >
        > โปรแกรมแก้ปัญหาการผลิตช่วยปรับปรุงประสิทธิภาพ (เช่น จำนวนของใบสั่งและรายการใบสั่งที่สามารถจัดการได้ในการเรียกใช้) และการบรรจบกันของผลลัพธ์ (เนื่องจากชุดงานของใบสั่งอาจไม่ทำให้ได้ผลลัพธ์ที่ดีที่สุดในบางสถานการณ์จำลอง) กฎบางอย่าง เช่นกฎ **ใบสั่งบางส่วน** และกฎ **จํานวนที่ตั้งสูงสุด** จําเป็นต้องมีโปรแกรมแก้ปัญหาการผลิต

6. ย้อนกลับไปที่ **Retail และ Commerce \> การจัดการใบสั่งแบบกระจาย \> การตั้งค่า \> พารามิเตอร์ DOM**
7. บนแท็บ **ลำดับหมายเลข** กำหนดลำดับหมายเลขที่ต้องการสำหรับเอนทิตี้ DOM ต่างๆ

    > [!NOTE]
    > ก่อนที่จะกำหนดลำดับหมายเลขให้กับเอนทิตี้ จะต้องกำหนดลำดับหมายเลขในหน้า **ลำดับหมายเลข** (**การดูแลองค์กร \> ลำดับหมายเลข \> ลำดับหมายเลข**)

8. คุณลักษณะ DOM รองรับการกำหนดกฎ DOM ชนิดต่างๆ และองค์กรสามารถตั้งค่าคอนฟิกกฎหลายรายการ ทั้งนี้ขึ้นอยู่กับความต้องการทางธุรกิจของตน กฎ DOM สามารถกำหนดให้กับกลุ่มสถานที่หรือสถานที่แต่ละแห่ง รวมถึงประเภทผลิตภัณฑ์เฉพาะ ผลิตภัณฑ์ หรือตัวแปร ในการสร้างการจัดกลุ่มสถานที่ที่ต้องใช้สำหรับกฎ DOM ให้ทำตามขั้นตอนต่อไปนี้:

    1. ไปที่ **Retail และ Commerce \> การตั้งค่าช่องทาง \> กลุ่มการเติมสินค้า**
    2. เลือก **ใหม่** และป้อนชื่อและคำอธิบายสำหรับกลุ่มใหม่
    3. เลือก **บันทึก**
    4. เลือก **เพิ่มรายการ** เพื่อเพิ่มสถานที่เดียวไปยังกลุ่ม หรือเลือก **เพิ่มรายการ** เพื่อเพิ่มหลายสถานที่

    > [!NOTE]
    > ใน Commerce รุ่น 10.0.12 และสูงกว่า **ความสามารถในการระบุสถานที่เป็น 'การจัดส่งสินค้า' หรือ 'การรับสินค้า' ที่เปิดใช้งานภายในกลุ่มการเติมสินค้า** ต้องเปิดใช้งานในพื้นที่ทำงาน **การจัดการคุณลักษณะ**
    >
    > คุณลักษณะนี้จะเพิ่มการตั้งค่าคอนฟิกใหม่บนหน้า **กลุ่มการเติมสินค้า** เพื่อให้คุณสามารถกำหนดได้ว่าสามารถใช้คลังสินค้าสำหรับการจัดส่งสินค้าหรือสามารถใช้คลังสินค้า/ร้านค้าร่วมกันสำหรับการจัดส่งสินค้า การรับสินค้า หรือทั้งสองอย่าง 
    >
    > หากคุณเปิดใช้งานคุณลักษณะดังกล่าว ตัวเลือกที่สามารถใช้งานสำหรับการเลือกสถานที่เมื่อคุณสร้างใบสั่งการรับสินค้าหรือใบสั่งการจัดส่งสินค้าใน POS จะได้รับการอัปเดต
    >
    > การเปิดใช้งานคุณลักษณะนี้ยังส่งผลให้มีการอัปเดตหน้าใน POS เมื่อมีการเลือกการดำเนินงาน "จัดส่งทั้งหมด" หรือ "จัดส่งรายการที่เลือก" อีกด้วย

9. ในการกำหนดกฎ ไปที่ **Retail และ Commerce \> การจัดการใบสั่งแบบกระจาย \> การตั้งค่า \> จัดการกฎ** ขณะนี้ระบบสนับสนุนกฎ DOM ต่อไปนี้:

    - **กฎสินค้าคงคลังต่ำสุด** – ชนิดกฎนี้ทำให้องค์กรสามารถ "แบ่งขอบเขต" ปริมาณเฉพาะของผลิตภัณฑ์เพื่อวัตถุประสงค์อื่นที่ไม่ใช่การเติมสินค้าของใบสั่งได้ ตัวอย่างเช่น องค์กรอาจไม่ต้องการให้ DOM พิจารณาสินค้าคงคลังทั้งหมดที่มีในร้านค้าสำหรับการเติมสินค้าของใบสั่ง แต่อาจต้องการให้เก็บรักษาสินค้าคงคลังสำหรับลูกค้าที่เข้ามาในร้านแทน เมื่อใช้ชนิดกฎนี้ คุณสามารถกำหนดสินค้าคงคลังขั้นต่ำที่จะเก็บสำหรับประเภทของผลิตภัณฑ์ ผลิตภัณฑ์แต่ละอย่าง หรือผลิตภัณฑ์ย่อยต่อที่ตั้งหรือกลุ่มที่ตั้งได้ คุณยังสามารถกําหนดสินค้าคงคลังขั้นต่ำโดยใช้การจัดประเภทตามลำดับชั้นเสริมได้ด้วย ถ้าผลิตภัณฑ์แบ่งออกเป็นหลายประเภท ประเภทเพิ่มเติมจะกำหนดความเกี่ยวข้องสูงสุดกับกฎทั้งหมดที่คุณสามารถใช้ประเภทได้
    - **กฎลำดับความสำคัญของที่ตั้งสำหรับการเติมสินค้า** – ชนิดกฎนี้ทำให้องค์กรสามารถกำหนดลำดับชั้นของที่ตั้งเพื่อสร้างระดับความสำคัญที่กลไกจัดการ DOM จะใช้พิจารณาเมื่อพยายามระบุที่ตั้งการเติมสินค้าสำหรับผลิตภัณฑ์เฉพาะ ช่วงที่ถูกต้องของระดับความสำคัญคือ 1 ถึง 10 เมื่อ 1 มีระดับความสำคัญสูงสุดและ 10 มีระดับความสำคัญต่ำสุด สถานที่ที่มีระดับความสำคัญสูงกว่าจะได้รับการพิจารณาก่อนสถานที่ที่มีระดับความสำคัญต่ำกว่า หากกฎถูกจำกัดเป็นกฎข้อจำกัดตายตัว ใบสั่งจะได้รับการกำหนดเป็นแบบนายหน้าเฉพาะสำหรับสถานที่ที่มีการกำหนดระดับความสำคัญไว้เท่านั้น DOM กำหนดลักษณะให้กับใบสั่งจัดส่งโดยสมบูรณ์จากที่ตั้งเดียว ดังนั้น ถ้าใบสั่งทั้งหมดและรายการใบสั่งไม่มีอยู่จากที่ตั้งที่มีระดับความสำคัญ 1 DOM จะพยายามเติมสินค้าตามใบสั่งนั้นจากที่ตั้งที่มีระดับความสำคัญเป็น 2
    - **กฎใบสั่งบางส่วน** – ใน Retail รุ่น 10.0.5 พารามิเตอร์ **เติมสินค้าให้กับใบสั่งจากที่ตั้งแห่งเดียวเท่านั้น** มีการเปลี่ยนเป็น **ที่ตั้งในการเติมสินค้าสูงสุด** พารามิเตอร์เก่าช่วยให้ผู้ใช้สามารถตั้งค่าคอนฟิกว่าสามารถเติมสินค้าตามใบสั่งจากที่ตั้งเพียงแห่งเดียวหรือจากที่ตั้งหลายมากที่สุดเท่าที่จะเป็นไปได้ พารามิเตอร์ใหม่ช่วยให้ผู้ใช้สามารถระบุว่าการเติมสินค้าสามารถมาจากชุดที่แน่นอนของที่ตั้ง (สูงสุดห้า) หรือจากที่ตั้งที่มากที่สุดเท่าที่จะเป็นไปได้ เพื่อให้ตัวเลือกทั้งหมดยกเว้นการเติมสินค้าจากที่ตั้งเดียว DOM จะแบ่งรายการ เนื่องจากการประมวลผลใบสั่งจะเกิดขึ้นตามรายการ กฎนี้ใช้ได้เฉพาะกับโปรแกรมแก้ปัญหาการผลิตเท่านั้น
    - **กฎที่ตั้งสำหรับการเติมสินค้าแบบออฟไลน์** – กฎนี้ทำให้องค์กรสามารถระบุที่ตั้งหรือกลุ่มที่ตั้งเป็นออฟไลน์หรือไม่พร้อมใช้งานสำหรับ DOM เพื่อที่จะไม่สามารถกำหนดใบสั่งไว้ในที่ตั้งเหล่านั้นสำหรับการเติมสินค้า
    - **กฎการปฏิเสธสูงสุด** – กฎนี้ทำให้องค์กรสามารถกำหนดค่าเกณฑ์สำหรับการปฏิเสธ เมื่อถึงขีดจำกัด ตัวประมวลผล DOM จะทำเครื่องหมายใบสั่งหรือรายการใบสั่งเป็นข้อยกเว้น และแยกออกเพื่อประมวลผลต่อไป เพื่อรับประกันถึงประสิทธิภาพ DOM จะไม่ดูประวัติของการปฏิเสธทั้งหมด 

        หลังจากกำหนดรายการใบสั่งให้กับที่ตั้งแล้ว ที่ตั้งสามารถปฏิเสธรายการใบสั่งที่กำหนดได้ เนื่องจากอาจไม่สามารถเติมสินค้าให้กับรายการดังกล่าวด้วยเหตุผลบางประการ รายการที่ถูกปฏิเสธจะถูกทำเครื่องหมายเป็นข้อยกเว้น และใส่กลับเข้าไปที่กลุ่มเพื่อประมวลผลในการเรียกใช้ครั้งต่อไป ในการเรียกใช้ครั้งต่อไป DOM จะพยายามกำหนดรายการที่ถูกปฏิเสธไปยังที่ตั้งอื่น สถานที่ใหม่ดังกล่าวสามารถปฏิเสธรายการใบสั่งที่กำหนดได้เช่นกัน วงจรการกำหนดและการปฏิเสธนี้อาจเกิดขึ้นหลายครั้ง เมื่อจำนวนการปฏิเสธถึงขีดจำกัดที่กำหนดไว้ DOM จะทำเครื่องหมายรายการใบสั่งนั้นเป็นข้อยกเว้นถาวร และไม่นำรายการดังกล่าวมากำหนดอีก DOM จะพิจารณารายการใบสั่งเพื่อการกำหนดใหม่ต่อเมื่อผู้ใช้รีเซ็ตสถานะของใบสั่งรายการดังกล่าวด้วยตนเอง

    - **กฎระยะทางสูงสุด** – กฎนี้ทำให้องค์กรสามารถกำหนดระยะทางสูงสุดที่ที่ตั้งหรือกลุ่มที่ตั้งสามารถเติมสินค้าให้กับสั่ง หากมีการกำหนดกฎระยะทางสูงสุดที่ทับซ้อนกันให้กับที่ตั้ง DOM จะนำระยะทางสูงสุดที่ต่ำที่สุดซึ่งกำหนดให้กับที่ตั้งดังกล่าวมาใช้
    - **กฎใบสั่งสูงสุด** – กฎนี้ทำให้องค์กรสามารถกำหนดจำนวนใบสั่งสูงสุดที่ที่ตั้งหรือกลุ่มที่ตั้งสามารถดำเนินการได้ ในระหว่างกระบวนการเพิ่มประสิทธิภาพ ระบบจะพิจารณาใบสั่งที่ไม่ได้รับการจัดส่งจากที่ตั้งเหล่านี้ การตรวจสอบนี้จะตรวจสอบในโพรไฟล์ต่างๆ ดังนั้น หากมีการกําหนดจํานวนใบสั่งสูงสุดที่ทับซ้อนกันระหว่างโพรไฟล์ของที่ตั้งเดียวกัน ระบบจะพิจารณาจํานวนใบสั่งสูงสุดที่กําหนดไว้ในโพรไฟล์ทั้งหมด 

    ต่อไปนี้คือแอตทริบิวต์ทั่วไปที่สามารถกำหนดให้กับชนิดกฎก่อนหน้านี้ทั้งหมด:

    - **วันที่เริ่มต้น** และ **วันที่สิ้นสุด** – คุณสามารถใช้ฟิลด์เหล่านี้เพื่อกำหนดให้วันที่ของกฎแต่ละรายการมีผล
    - **ปิดใช้งาน** – เฉพาะกฎที่มีค่า **ไม่** สำหรับฟิลด์นี้เท่านั้นที่จะได้รับพิจารณาในการเรียกใช้ DOM
    - **ข้อจำกัดตายตัว** – สามารถกำหนดกฎเป็นข้อจำกัดตายตัวหรือไม่เป็นข้อจำกัดตายตัวได้ ทุกๆ การเรียกใช้ DOM จะผ่านการเกิดซ้ำสองครั้ง ในการเกิดซ้ำครั้งแรก กฎทุกกฎจะได้รับการจัดการเป็นกฎข้อจำกัดตายตัว ไม่ว่าไม่ว่าจะตั้งค่าไว้อย่างไรในฟิลด์ กล่าวคือ มีการนำกฎทุกกฎมาใช้ ข้อยกเว้นเดียวคือกฎ **ลำดับความสำคัญของสถานที่** ในการเกิดซ้ำครั้งที่สอง กฎที่ไม่ได้รับการกำหนดเป็นกฎข้อจำกัดตายตัวจะถูกลบออก และใบสั่งหรือรายการใบสั่งที่ไม่ได้รับการกำหนดให้กับสถานที่เมื่อนำกฎทุกกฎมาใช้จะได้รับการกำหนดให้กับสถานที่

10. มีการใช้โพรไฟล์การเติมสินค้าเพื่อจัดกลุ่มชุดข้อมูลกฎ นิติบุคคล จุดเริ่มต้นของใบสั่งขาย และวิธีการจัดส่ง การเรียกใช้ DOM ทุกครั้งมีไว้สำหรับโพรไฟล์การเติมสินค้าเฉพาะ ด้วยวิธีนี้ องค์กรจะสามารถกำหนดและเรียกใช้ชุดของกฎสำหรับชุดนิติบุคคลกับใบสั่งที่มีจุดเริ่มต้นของใบสั่งขายและวิธีการจัดส่งเฉพาะ ดังนั้น หากต้องรันชุดของกฎอื่นสำหรับจุดเริ่มต้นของใบสั่งขายและวิธีการจัดส่งอื่น เราสามารถกำหนดโพรไฟล์การเติมสินค้าให้สอดคล้องกันได้ หากต้องการตั้งค่าโพรไฟล์การเติมสินค้า ให้ดำเนินการตามขั้นตอนต่อไปนี้:  

    1. ไปที่ **Retail และ Commerce \> การจัดการใบสั่งแบบกระจาย \> การตั้งค่า \> โพรไฟล์การเติมสินค้า**
    2. เลือก **ใหม่**
    3. ป้อนค้าในฟิลด์ **โพรไฟล์** และ **คำอธิบาย**
    4. ตั้งค่าตัวเลือก **ใช้ผลลัพธ์แบบอัตโนมัติ** ถ้าคุณกำหนดตัวเลือกนี้เป็น **ใช่** ผลลัพธ์ของการเรียกใช้ DOM สำหรับโพรไฟล์จะนำมาใช้กับรายการใบสั่งขายโดยอัตโนมัติ ถ้าคุณกำหนดตัวเลือกเป็น **ไม่** สามารถเห็นผลลัพธ์ได้ในแผนการเติมสินค้าเท่านั้น ผลลัพธ์จะไม่ถูกนำไปใช้กับรายการใบสั่งขาย
    5. หากคุณต้องการให้มีการเรียกใช้โพรไฟล์ DOM สำหรับใบสั่งที่มีจุดเริ่มต้นของใบสั่งขายทุกรายการ รวมถึงใบสั่งที่ไม่ได้กำหนดจุดเริ่มต้นของใบสั่งขายไว้ ให้ตั้งค่าตัวเลือก **ประมวลผลใบสั่งที่มีจุดเริ่มต้นการขายที่ว่างเปล่า** เป็น **ใช่** หากต้องการรันโพรไฟล์สำหรับจุดเริ่มต้นของใบสั่งขายเพียงสองสามรายการ คุณสามารถกำหนดโพรไฟล์บนหน้า **จุดเริ่มต้นการขาย** ได้ดังที่จะอธิบายต่อไป

        > [!NOTE]
        > ใน Commerce รุ่น10.0.12 และสูงกว่า คุณลักษณะ **ความสามารถในการกำหนดกลุ่มการเติมสินค้าเป็นโพรไฟล์การเติมสินค้า** ต้องมีการเปิดใช้งานในพื้นที่ทำงาน **การจัดการคุณลักษณะ** คุณลักษณะนี้ยังช่วยให้คุณสามารถระบุรายการของคลังสินค้าที่ DOM ควรพิจารณาเมื่อเรียกใช้การเพิ่มประสิทธิภาพด้วยโพรไฟล์การเติมสินค้า ถ้าไม่มีการระบุรายการของคลังสินค้านี้ DOM จะดูที่คลังสินค้าทั้งหมดในนิติบุคคลที่กําหนดไว้ในโพรไฟล์
        >
        > คุณลักษณะนี้จะเพิ่มการตั้งค่าคอนฟิกใหม่บนหน้า **โพรไฟล์การเติมสินค้า** ที่สามารถเชื่อมโยงกับกลุ่มการเติมสินค้ากลุ่มเดียว 
        >
        > ถ้าคุณเลือกกลุ่มการเติมสินค้า กฎ DOM สำหรับโพรไฟล์การเติมสินค้าจะทำงานอย่างมีประสิทธิภาพกับคลังสินค้า "การจัดส่งสินค้า" ซึ่งรวมอยู่ในกลุ่มการเติมสินค้า 
        > 
        > เมื่อต้องการใช้คุณลักษณะนี้อย่างมีประสิทธิภาพ ตรวจสอบให้แน่ใจว่ามีกลุ่มการเติมสินค้ากลุ่มเดียวที่มีคลังสินค้าสำหรับการจัดส่งสินค้าทั้งหมด แล้วเชื่อมโยงกลุ่มการเติมสินค้านั้นกับโพรไฟล์การเติมสินค้า

    6. ในแท็บด่วน **นิติบุคคล** เลือก **เพิ่ม** แล้วเลือกนิติบุคคล
    7. ในแท็บด่วน **กฎ** เลือก **เพิ่ม** แล้วเลือกกฎเพื่อเชื่อมโยงโพรไฟล์
    8. ทำซ้ำสองขั้นตอนก่อนหน้านี้จนกว่ากฎที่จำเป็นทั้งหมดจะเชื่อมโยงกับโพรไฟล์
    9. เลือก **บันทึก**
    10. บนบานหน้าต่างการดำเนินการ บนแท็บ **การตั้งค่า** เลือก **วิธีการจัดส่ง**
    11. ในหน้า **วิธีการจัดส่ง** เลือก **ใหม่**
    12. ในฟิลด์ **บริษัท** เลือกนิติบุคคล ข้อมูลรายชื่อของบริษัทถูกจำกัดไว้ตามนิติบุคคลที่คุณเพิ่มไว้ก่อนหน้านี้
    13. ในฟิลด์ **วิธีการจัดส่ง** เลือกวิธีการจัดส่งเพื่อเชื่อมโยงกับโพรไฟล์นี้ วิธีการจัดส่งไม่สามารถเชื่อมโยงกับโพรไฟล์ที่ใช้งานอยู่หลายโพรไฟล์
    14. ทำซ้ำสองขั้นตอนก่อนหน้านี้จนกว่าวิธีการจัดส่งที่จำเป็นทั้งหมดจะเชื่อมโยงกับโพรไฟล์
    15. ปิดหน้า **วิธีการจัดส่ง**
    16. บนบานหน้าต่างการดำเนินการ บนแท็บ **การตั้งค่า** เลือก **จุดเริ่มต้นของใบสั่งขาย**
    17. ในหน้า **จุดเริ่มต้นการขาย** เลือก **ใหม่**
    18. ในฟิลด์ **บริษัท** เลือกนิติบุคคล ข้อมูลรายชื่อของบริษัทถูกจำกัดไว้ตามนิติบุคคลที่คุณเพิ่มไว้ก่อนหน้านี้
    19. ในฟิลด์ **จุดเริ่มต้นการขาย** เลือกจุดเริ่มต้นการขายเพื่อเชื่อมโยงกับโพรไฟล์นี้ จุดเริ่มต้นการขายไม่สามารถเชื่อมโยงกับโพรไฟล์ที่ใช้งานอยู่หลายโพรไฟล์
    20. ทำซ้ำสองขั้นตอนก่อนหน้านี้จนกว่าจุดเริ่มต้นการขายที่จำเป็นทั้งหมดจะเชื่อมโยงกับโพรไฟล์
    21. ปิดหน้า **จุดเริ่มต้นการขาย**
    22. ตั้งค่าตัวเลือก **เปิดใช้งานโพรไฟล์** เป็น **ใช่** ถ้ามีข้อผิดพลาดใดๆ ในการตั้งค่า คุณจะได้รับข้อความเตือน

## <a name="dom-processing"></a>การประมวลผล DOM

DOM จะรันในชุดงานเท่านั้น ในการตั้งค่าคอนฟิกชุดงานสำหรับการเรียกใช้ DOM ให้ทำตามขั้นตอนเหล่านี้

1. ไปที่ **Retail และ Commerce \> การจัดการใบสั่งแบบกระจาย \> การประมวลผลชุดงาน \> การตั้งค่างานของตัวประมวลผล DOM**
1. บนแท็บด่วน **พารามิเตอร์** ในฟิลด์ **โพรไฟล์การเติมสินค้า** เลือกโพรไฟล์ที่ DOM จะต้องรัน
1. บนแท็บด่วน **รันในแบบเบื้องหลัง** ในฟิลด์ **กลุ่มชุดงาน** เลือกกลุ่มชุดงานที่ตั้งค่าคอนฟิก
1. ในฟิลด์ **คำอธิบายงาน** ป้อนชื่อสำหรับชุดงาน
1. เลือก **การเกิดซ้ำ** และกำหนดการเกิดซ้ำของชุดงาน
1. เลือก **ตกลง**

ในเวลาที่ประมวลผล DOM จะพิจารณาใบสั่งและรายการใบสั่งตามที่อธิบายไว้ที่นี่:

- รายการใบสั่งที่ตรงตามเกณฑ์สำหรับจุดเริ่มต้นของใบสั่งขาย วิธีการจัดส่ง และนิติบุคคลตามที่กำหนดไว้ในโพรไฟล์ DOM และที่ตรงตามเกณฑ์ข้อใดข้อหนึ่งดังต่อไปนี้:

    - รายการใบสั่งที่สร้างขึ้นจากช่องทางการค้า
    - รายการใบสั่งที่ไม่เคยได้รับการกำหนดเป็นแบบนายหน้าโดย DOM
    - รายการใบสั่งที่เคยได้รับการกำหนดเป็นแบบนายหน้าโดย DOM แล้ว แต่ถูกทำเครื่องหมายเป็นข้อยกเว้นและอยู่ต่ำกว่าค่าเกณฑ์สูงสุดสำหรับความพยายาม
    - วิธีการจัดส่งไม่ใช่การรับสินค้าหรือการจัดส่งแบบอิเล็กทรอนิกส์
    - รายการใบสั่งไม่ถูกทำเครื่องหมายสำหรับการจัดส่ง
    - รายการใบสั่งไม่ได้ถูกตัดออกด้วยตนเอง

- ใบสั่งที่ไม่ถูกระงับ

หากใช้กฎ ข้อจำกัดสินค้าคงคลัง และการเพิ่มประสิทธิภาพการจัดการใบสั่งแบบกระจาย (DOM) จะเลือกสถานที่อยู่ใกล้กับที่อยู่ที่จัดส่งของลูกค้ามากที่สุด DOM จะแปลงที่อยู่ของชนิด **การจัดส่ง** เป็นค่าละติจูดและลองจิจูด จากนั้นจะแปลงที่อยู่ที่จัดส่งในใบสั่งขายเป็นค่าละติจูดและลองจิจูด และอัปเดตค่าละติจูดและลองจิจูดของที่อยู่ที่จะใช้ในอนาคต DOM จะใช้ Bing Maps เพื่อระบุค่าละติจูดและลองจิจูดที่ถูกต้องตามข้อมูลที่อยู่ เมือง และรหัสไปรษณีย์

DOM จะใช้ Bing Maps API ในการคํานวณระยะทางหรือทางถนน ขึ้นอยู่กับการตั้งค่า จากนั้นจะใช้ข้อมูลนี้ในการระบุต้นทุนการจัดส่ง โมเดลการเพิ่มประสิทธิภาพจะจัดลำดับความสำคัญการเติมสินค้าใบสั่งที่สมบูรณ์จากที่ตั้งเดียว ถึงแม้ว่าบางส่วนของใบสั่งจะอยู่ในเมืองหรือรหัสไปรษณีย์เดียวกัน แต่โมเดลนี้ได้รับการเพิ่มประสิทธิภาพเพื่อลดจํานวนครั้งของการจัดส่ง 

DOM จะค้นหาสินค้าคงคลังที่พร้อมใช้งานด้วยการดูปริมาณคงคลังคงเหลือในเอนทิตี้คลังสินค้า V2 ระหว่างการเรียกใช้ชุดงานแต่ละครั้ง DOM จะแบ่งใบสั่งออกเป็นชุดงาน ทั้งนี้ขึ้นอยู่กับค่าพารามิเตอร์ **ตัวประมวลผล DOM** ของงานที่กําหนดไว้ในโพรไฟล์ พารามิเตอร์นี้มีค่าเริ่มต้นที่ **2000** ตัวอย่างเช่น ถ้ามีการเพิ่มประสิทธิภาพรายการใบสั่ง 10,000 รายการในการเรียกใช้ และพารามิเตอร์ **ตัวประมวลผล DOM** ตั้งเป็นค่าเริ่มต้น **2000** DOM จะสร้างชุดงานห้าชุดที่มีการประมวลผลพร้อมกัน จากนั้นตัวเพิ่มประสิทธิภาพจะแสดงแผนการเติมสินค้าและใช้ในรายการ ถ้ารายการใบสั่งต้องถูกแบ่งระหว่างสองที่ตั้ง DOM จะตรวจสอบให้แน่ใจว่าราคาและภาษีจะมีการกระจายไปอย่างเหมาะสมระหว่างรายการต่างๆ

![เกณฑ์ใบสั่งขาย](./media/ordercriteria.png "เกณฑ์ใบสั่งขาย")

## <a name="results-of-dom-runs"></a>ผลลัพธ์ของการเรียกใช้ DOM

หากมีการตั้งค่าไฟล์การเติมสินค้าเป็น **การนำมาใช้อัตโนมัติ** ผลลัพธ์ของการเรียกใช้จะนำมาใช้กับรายการใบสั่งขายโดยอัตโนมัติ และสามารถดูข้อมูลแผนการเติมสินค้าแยกต่างหากได้ อย่างไรก็ดี หากไม่มีการตั้งค่าไฟล์การเติมสินค้าเป็น **การนำมาใช้อัตโนมัติ** จะไม่สามารถดูผลลัพธ์ของการเรียกใช้จากมุมมองแผนการเติมสินค้าได้ 

เพื่อดูแผนการเติมสินค้าทั้งหมดที่สร้างขึ้น ให้ทำตามขั้นตอนดังนี้

1. ไปที่ **Retail และ Commerce \> การจัดการใบสั่งแบบกระจาย \> การจัดการใบสั่งแบบกระจาย**
2. ในพื้นที่ทำงาน **การจัดการใบสั่งแบบกระจาย** เลือกไทล์ **แผนการเติมสินค้า**
3. เลือกรหัสของแผนการเติมสินค้าที่เกี่ยวข้องเพื่อดูแผนการเติมสินค้า

    ส่วนรายละเอียดใบสั่งของแผนการเติมสินค้าแสดงต้นฉบับของรายการใบสั่งขายที่เคยเป็นส่วนหนึ่งของการรัน นอกจากฟิลด์รายการใบสั่งขายมาตรฐานแล้ว ส่วนรายละเอียดใบสั่งยังประกอบด้วยฟิลด์ที่เกี่ยวข้องกับ DOM สามฟิลด์ดังต่อไปนี้:

    - **ชนิดการเติมสินค้า** – ฟิลด์นี้จะระบุว่ารายการใบสั่งขายได้รับการกำหนดเป็นแบบนายหน้าทั้งหมด ได้รับการกำหนดเป็นแบบนายหน้าบางส่วน หรือไม่ได้รับการกำหนดเป็นแบบนายหน้าเลยให้กับสถานที่หรือไม่
    - **การแบ่ง** – ฟิลด์นี้จะระบุว่ารายการใบสั่งขายใบหนึ่งถูกแบ่งและได้รับการกำหนดเป็นแบบนายหน้าทั้งหมดให้กับสถานที่ต่างๆ หรือไม่
    - **จำนวนของสถานที่สำหรับการเติมสินค้า** – ฟิลด์นี้จะระบุจำนวนรายการการเติมสินค้าที่สร้างสำหรับรายการใบสั่งขายหนึ่งรายการ (ตามจำนวนสถานที่ที่ต้นฉบับรายการใบสั่งขายได้รับการกำหนดเป็นแบบนายหน้า)

    ส่วนรายละเอียดการเติมสินค้าของใบสั่งแสดงการกำหนดต้นฉบับของรายการใบสั่งขายไปยังสถานที่ต่างๆ พร้อมกับปริมาณของรายการใบสั่งขาย

## <a name="order-line-actions-and-statuses"></a>การดำเนินการและสถานะของรายการใบสั่ง

ข้อมูลต่อไปนี้จะอธิบายการตั้งค่าต่างๆ ในรายการใบสั่ง ในการเปิดรายการใบสั่ง ไปที่ **Retail และ Commerce \> ลูกค้า \> ใบสั่งขายทั้งหมด**

- หากคุณตั้งค่าตัวเลือก **ตัดออกจากการประมวลผล DOM** บนแท็บ **ทั่วไป** ของรายการใบสั่งขายเป็น **ใช่** ใบสั่งหรือรายการใบสั่งจะถูกตัดออกจากการประมวลผล DOM
- ฟิลด์ **สถานะ DOM** บนแท็บ **ทั่วไป** ของรายการใบสั่งขายสามารถกำหนดให้มีค่าดังต่อไปนี้:

    - **ไม่มี** – รายการใบสั่งไม่เคยได้รับการกำหนดเป็นแบบนายหน้า
    - **เสร็จสมบูรณ์** – รายการใบสั่งได้รับการกำหนดเป็นแบบนายหน้าและกำหนดให้กับสถานที่เรียบร้อยแล้ว
    - **ข้อยกเว้น** – รายการใบสั่งได้รับการกำหนดเป็นแบบนายหน้าแล้วแต่ไม่สามารถกำหนดให้กับสถานที่ ข้อยกเว้นมีชนิดย่อยหลายชนิดที่สามารถดูได้จากพื้นที่ทำงาน DOM:

        - **ไม่มีปริมาณที่พร้อมใช้งาน** – ไม่มีสินค้าคงคลังที่พร้อมใช้งานเพื่อกำหนดใบสั่งให้กับสถานที่
        - **การปฏิเสธสูงสุด** – รายการใบสั่งถึงค่าเกณฑ์สูงสุดสำหรับการปฏิเสธแล้ว
        - **ความขัดแย้งในการแก้ไขข้อมูล** – รายการใบสั่งขายมีการเปลี่ยนแปลงนับตั้งแต่ใบสั่งได้รับการกำหนดเป็นแบบนายหน้า ดังนั้น แผนการเติมสินค้าจะไม่ถูกนำไปใช้กับใบสั่ง
        - **ข้อยกเว้นเฉพาะของรายการใบสั่ง** – มีข้อยกเว้นหลายรายการในรายการใบสั่ง

- ในระหว่างการป้อนข้อมูลใบสั่งขาย DOM สามารถเรียกใช้ในโหมดแบบโต้ตอบได้ ขณะที่คุณกำลังป้อนข้อมูลรายการใบสั่ง หลังจากระบุผลิตภัณฑ์และปริมาณแล้ว คุณสามารถเลือก **อัปเดตรายการ** และภายใต้ **DOM** เลือก **แนะนำสถานที่สำหรับการเติมสินค้า** จากนั้น คุณจะเห็นรายชื่อสถานที่ซึ่งอิงตามกฎ DOM ที่สามารถเติมปริมาณลงในรายการใบสั่ง รายการนี้มีการเรียงลำดับตามระยะทาง เลือกสถานที่เพื่อกำหนดไซต์และคลังสินค้าที่เกี่ยวข้องในรายการใบสั่งขาย เพื่อให้ฟังก์ชันนี้ทำงานจะต้องมีโพรไฟล์ที่ใช้งานอยู่ซึ่งตรงกับจุดเริ่มต้นการขายและโหมดการจัดส่งในรายการขาย
- หากต้องการดูล็อกจากการเรียกใช้ DOM สำหรับรายการใบสั่งขาย ให้เลือก **รายการใบสั่งขาย** และภายใต้ **DOM** เลือก **ดูล็อกการจัดการใบสั่งแบบกระจาย** ล็อก DOM แสดงเหตุการณ์และล็อกทั้งหมดที่ถูกสร้างขึ้นจากการเรียกใช้ DOM ล็อกช่วยให้คุณเข้าใจว่าเพราะเหตุใดจึงกำหนดสถานที่เฉพาะให้กับรายการใบสั่ง และกฎและข้อจำกัดใดบ้างที่ได้รับการพิจารณาเป็นส่วนหนึ่งของการกำหนด บนแท็บ **จัดการ** ล็อก DOM ยังพร้อมใช้งานที่ระดับส่วนหัวของใบสั่งขาย

## <a name="run-a-clean-up-job-for-dom-fulfillment-plans"></a>เรียกใช้งานการล้างข้อมูลสำหรับแผนการเติมสินค้าสำหรับ DOM

ขณะที่การประมวลผล DOM ทำงาน แผนการเติมสินค้าจะถูกสร้างขึ้น เมื่อเวลาผ่านไป ระบบจะเก็บแผนการเติมสินค้าต่างๆ ไว้ ในการจัดการจำนวนแผนการเติมสินค้าที่ระบบเก็บไว้ คุณสามารถตั้งค่าคอนฟิกชุดงานที่ลบแผนการเติมสินค้าที่เก่ากว่าได้ตามค่า **รอบระยะเวลาของเงินวางประกันเป็นวัน**

1. ไปที่ **Retail และ Commerce \> การจัดการใบสั่งแบบกระจาย \> การประมวลผลชุดงาน \> การตั้งค่างานการลบข้อมูลการเติมสินค้าของ DOM** 
1. ในฟิลด์ **กลุ่มชุดงาน** เลือกกลุ่มชุดงานที่ตั้งค่าคอนฟิก
1. เลือก **การเกิดซ้ำ** และกำหนดการเกิดซ้ำของชุดงาน
1. เลือก **ตกลง**

## <a name="more-information"></a>ข้อมูลเพิ่มเติม

ต่อไปนี้เป็นสิ่งที่ควรพิจารณาเมื่อคุณใช้คุณลักษณะ DOM:

- ปัจจุบัน DOM ดูเฉพาะใบสั่งที่สร้างขึ้นจากช่องทางการค้าเท่านั้น ใบสั่งขายจะถูกระบุเป็นใบสั่งขายของการขายปลีกเมื่อตัวเลือก **การขายของการค้า** ถูกตั้งค่าเป็น **ใช่**
- Microsoft ไม่ได้ทดสอบ DOM ที่มีคุณลักษณะการทำงานของการจัดการคลังสินค้าขั้นสูง ดังนั้นลูกค้าและคู่ค้าต้องใช้ความระมัดระวังในการกำหนดว่า DOM เข้ากันได้กับความสามารถในการจัดการคลังสินค้าขั้นสูงและกระบวนการที่เกี่ยวข้องหรือไม่ คลังสินค้าขั้นสูงจะเปิดใช้งานมิติที่ตั้งค่าคอนฟิกได้ เช่น สถานะสินค้าคงคลัง ซึ่งไม่ได้ช่วยให้เข้าใจสินค้าคงคลังที่พร้อมใช้งานได้อย่างถูกต้อง DOM มีวิธีการที่ขยายได้ในการตั้งค่าสินค้าคงคลังที่พร้อมใช้งานสำหรับการใช้งานที่ใช้การคลังสินค้าขั้นสูง โดยสามารถใช้กับงานที่มีค่าแบบปรับแต่งได้ของสถานะสินค้าคงคลังและมิติอื่นๆ

    ความสามารถในการเพิ่มฟังก์ชันใน DOM ถูกจํากัด เนื่องจากการเพิ่มประสิทธิภาพจะเกิดขึ้นในรูปแบบ MIP ที่สร้างไว้ล่วงหน้าซึ่งพิจารณาการเพิ่มประสิทธิภาพและข้อจํากัด จุดที่สามารถขยายได้หลายจุดจะพร้อมใช้งานอยู่แล้วในการตั้งค่าสินค้าคงคลังและการเพิ่มประสิทธิภาพหลังการประมวลผล โพรไฟล์ DOM อาจแตกต่างกันตามจุดเริ่มต้นของการขายและวิธีการจัดส่ง คุณสามารถตั้งค่าจุดเริ่มต้นของใบสั่งขายระหว่างการรับคำสั่งซื้อ และสามารถใช้กลยุทธ์การเพิ่มประสิทธิภาพที่แตกต่างกันตามค่าเหล่านี้ DOM ยังรองรับการสร้างชุดงานที่กำหนดเอง ซึ่งสามารถใช้งานของตัวประมวลผล DOM เป็นอินพุตและเปิดใช้งานโพรไฟล์ที่จะส่งผ่านเป็นพารามิเตอร์ ดังนั้น คุณสามารถเรียกใช้การเพิ่มประสิทธิภาพหนึ่งได้หลังการประสิทธิภาพอื่นเพื่อสนับสนุนสถานการณ์ทางธุรกิจต่างๆ

- DOM สามารถใช้งานใน Commerce รุ่นระบบคลาวด์เท่านั้น ซึ่งไม่ได้รองรับในการปรับใช้ในองค์กร


[!INCLUDE[footer-include](../includes/footer-banner.md)]
