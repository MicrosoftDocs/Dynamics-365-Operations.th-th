---
title: ตั้งค่า และทำงานกับข้อความแจ้งเตือนการฉ้อโกงของศูนย์บริการ
description: หัวข้อนี้อธิบายวิธีการตั้งค่ากฎเพื่อแจ้งเตือนพนักงานฝ่ายบริการลูกค้าถึงข้อมูลการฉ้อโกงที่อาจเป็นไปได้เมื่อมีการดำเนินการกับใบสั่ง  คุณสามารถกำหนดรหัสเฉพาะที่ถูกใช้ระงับใบสั่งที่น่าสงสัยโดยอัตโนมัติหรือด้วยตนเอง
author: josaw1
manager: AnnBe
ms.date: 05/14/2018
ms.topic: article
ms.prod: ''
ms.service: dynamics-365-retail
ms.technology: ''
ms.search.form: SalesPostingHistory, MCRHoldCodeTrans
audience: Application User
ms.reviewer: josaw
ms.search.scope: Core, Operations, Retail
ms.custom: 79103
ms.assetid: e342af8d-7498-4d20-8483-ab368429c578
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.openlocfilehash: b4ee6b128e473d0999885f1cb1b4dbb015026c4e
ms.sourcegitcommit: 81a647904dd305c4be2e4b683689f128548a872d
ms.translationtype: HT
ms.contentlocale: th-TH
ms.lasthandoff: 02/01/2020
ms.locfileid: "3024214"
---
# <a name="set-up-and-work-with-call-center-fraud-alerts"></a>ตั้งค่า และทำงานกับข้อความแจ้งเตือนการฉ้อโกงของศูนย์บริการ

[!include [banner](includes/banner.md)]

หัวข้อนี้อธิบายวิธีการตั้งค่าเงื่อนไขและกฎ เพื่อระงับใบสั่งขายที่ฉ้อโกงที่อาจเป็นไปได้สำหรับการตรวจทานเพิ่มเติม คุณลักษณะการตรวจสอบการฉ้อโกงจะถูกใช้เพื่อกำหนดความถูกต้องของข้อมูลในใบสั่งขาย ถ้าข้อมูลในใบสั่งขายปรากฏว่าน่าสงสัย ตามเกณฑ์และกฎการฉ้อโกงขององค์กร ใบสั่งสามารถถูกระงับสำหรับการตรวจทานเพิ่มเติมได้ ในกรณีนี้ ไม่สามารถนำใบสั่งออกใช้ไปยังคลังสินค้าเพื่อการประมวลผลต่อไปได้ จนกว่าจะมีการล้างข้อมูลการระงับ

> [!NOTE]
> คุณลักษณะนี้สามารถใช้ได้กับกระบวนการใบสั่งขายสำหรับช่องทางศูนย์บริการการค้าเท่านั้น

## <a name="turning-on-the-fraud-check-feature"></a>การเปิดคุณลักษณะการตรวจสอบการฉ้อโกง

เมื่อต้องการใช้คุณลักษณะการตรวจสอบการฉ้อโกง คุณต้องตั้งค่าตัวเลือก **เปิดใช้งานการดำเนินการใบสั่งให้เสร็จสมบูรณ์** ในช่องทาง เป็น **ใช่** เมื่อช่องทางศูนย์บริการถูก [กำหนด](https://docs.microsoft.com/dynamics365/unified-operations/retail/set-up-order-processing-options) เมื่อเปิดใช้งานการดำเนินการใบสั่งให้เสร็จสมบูรณ์ ผู้ใช้ศูนย์บริการต้องเลือก **ดำเนินการให้เสร็จสมบูรณ์** บนหน้าใบสั่งขายสำหรับใบสั่งขายทั้งหมดที่สร้างขึ้น การดำเนินการให้เสร็จสมบูรณ์เป็นสาเหตุให้หน้า **สรุปใบสั่งขาย** เปิดขึ้น หลังจากที่ผู้ใช้ป้อนข้อมูลการชำระเงินที่จำเป็นในหน้า **สรุปใบสั่งขาย** พวกเขาจะเลือก **ส่ง** เพื่อดำเนินการใบสั่งขั้นสุดท้าย เมื่อมีการส่งใบสั่ง คุณลักษณะการตรวจสอบการฉ้อโกงจะถูกทริกเกอร์ และกฎใดๆ ที่ใช้งานอยู่ในระบบจะถูกตรวจสอบโดยอัตโนมัติ

ผู้ใช้ศูนย์บริการสามารถระงับใบสั่งขายได้ด้วยตนเองเพือการตรวจทานการฉ้อโกง ก่อนที่พวกเขาจะเลือก **ส่ง** เพื่อระงับใบสั่งขายด้วยตนเอง ในหน้า **สรุปใบสั่งขาย** เลือก **ระงับ** \> **ระงับการฉ้อโกงด้วยตนเอง** จากนั้น คุณจะได้รับการพร้อมท์ให้ป้อนข้อคิดเห็นเพื่ออธิบายเหตุผลของคุณสำหรับการระงับใบสั่ง ข้อคิดเห็นนี้จะปรากฏในเวิร์กเบนซ์ [การระงับใบสั่ง](https://docs.microsoft.com/dynamics365/unified-operations/retail/work-with-order-holds) เพื่อให้บริบทแก่ผู้ใช้ที่ตรวจทานใบสั่งที่ถูกระงับ เพื่อกำหนดว่าใบสั่งควรถูกนำออกใช้หรือไม่

นอกจากการตั้งค่าคอนฟิกตัวเลือก **เปิดใช้งานการดำเนินการใบสั่งให้เสร็จสมบูรณ์** ในช่องทาง คุณต้องตั้งค่าคอนฟิกคุณลักษณะการตรวจสอบการฉ้อโกงในพารามิเตอร์ศูนย์บริการ ไปยัง **การขายปลีกและการค้า** \> **การตั้งค่าช่องทาง** \> **การตั้งค่าศูนย์บริการ** \> **พารามิเตอร์ศูนย์บริการ** ในหน้า **พารามิเตอร์ศูนย์บริการ** บนแท็บ **ระงับ** ตั้งค่าตัวเลือก **การตรวจสอบการฉ้อโกง** เป็น **ใช่**

บนแท็บ **ระงับ** คุณควรกำหนด [รหัสการระงับ](https://docs.microsoft.com/dynamics365/unified-operations/retail/work-with-order-holds) ที่จะใช้กับใบสั่งที่ถูกระงับด้วยตนเองหรือโดยอัตโนมัติสำหรับการตรวจทานการฉ้อโกงด้วย ตั้งค่ารหัสการระงับในฟิลด์ **รหัสการระงับการฉ้อโกงด้วยตนเอง** และ **รหัสการระงับการฉ้อโกง** คุณอาจพบว่ามีประโยชน์ในสร้างรหัสการระงับเฉพาะสองรหัส เพื่อให้ผู้ใช้ที่ทำงานในเวิร์กเบนซ์การระงับสามารถกรอง และแยกความแตกต่างของการระงับแบบอัตโนมัติจากการระงับด้วยตนเองได้อย่างง่ายดาย

เพื่อให้คุณลักษณะการตรวจสอบการฉ้อโกงสามารถทำงานได้อย่างมีประสิทธิภาพ คุณต้องตั้งค่าฟิลด์ **คะแนนต่ำสุด** ด้วย เกณฑ์และกฎการฉ้อโกงทั้งหมดที่ถูกกำหนดไว้ในระบบจะมีคะแนน เมื่อมีการตรวจสอบใบสั่งขายสำหรับการจับคู่การฉ้อโกง ถ้าพบการตรงกันอย่างน้อยหนึ่งรายการ คะแนนจะถูกรวมเข้าด้วยกันเพื่อให้คะแนนการฉ้อโกงรวมแก่ใบสั่ง ถ้าคะแนนการฉ้อโกงรวมสำหรับใบสั่งเกินกว่าค่าของฟิลด์ **คะแนนต่ำสุด** ใบสั่งจะถูกระงับโดยอัตโนมัติ อีกทางหนึ่งคือ คุณสามารถใช้ฟิลด์ที่สัมพันธ์กับคะแนนอื่นบนแท็บ **ระงับ** เพื่อกำหนดคะแนนอีเมล คะแนนโทรศัพท์ คะแนนรหัสไปรษณีย์ และคะแนนรหัสไปรษณีย์ที่ขยาย ถ้าคุณไม่ได้ระบุคะแนนสำหรับเกณฑ์การฉ้อโกงแบบคงเหล่านี้ เมื่อคุณกำหนดบนหน้า **ข้อมูลการฉ้อโกงแบบคงที่** ระบบจะคิดคะแนนเหล่านั้นโดยใช้คะแนนเริ่มต้นที่คุณระบุบนแท็บ **ระงับ** ของหน้า **พารามิเตอร์ศูนย์บริการ**

ในตอนท้าย ใช้ฟิลด์ **ชนิดข้อคิดเห็นเกี่ยวกับการฉ้อโกง** เพื่อระบุชนิดของเอกสารที่ควรใช้ เมื่อผู้ใช้ป้อนข้อคิดเห็นเมื่อพวกเขาระงับใบสั่งด้วยตนเองเพื่อตรวจทานการฉ้อโกง บ่อยที่สุด ฟิลด์นี้ถูกกำหนดเป็น **บันทึกย่อ**

## <a name="defining-fraud-criteria-and-rules"></a>การกำหนดเกณฑ์การฉ้อโกงและกฎ

ระบบอ้างอิงเกณฑ์การฉ้อโกงสองชนิดเพื่อกำหนดว่า ใบสั่งควรถูกระงับสำหรับการตรวจทานการฉ้อโกงหรือไม่:

- **ข้อมูลการฉ้อโกงแบบคงที่** ใช้ค่าที่ระบุ เช่น หมายเลขโทรศัพท์ที่ถูกใส้ไว้ในรายการของหมายเลขที่ถูกบล็อค หรืออยู่อีเมลที่ได้ถูกแฟล็กเนื่องจากได้ถูกใช้สำหรับธุรกรรมการฉ้อโกงก่อนหน้านี้ เมื่อต้องการตั้งค่าข้อมูลการฉ้อโกงแบบคงที่ ไปยัง **การขายปลีกและการค้า** \> **การตั้งค่าช่องทาง** \> **ตั้งค่าศูนย์บริการ** \> **การฉ้อโกง** \> **ข้อมูลการฉ้อโกงแบบคงที่** ในหน้า **ข้อมูลการฉ้อโกงแบบคงที่** คุณสามารถเพิ่มเงื่อนไขการฉ้อโกงด้วยตนเอง หรือโดยใช้การนำเข้าข้อมูลได้ คะแนนจะถูกแนบกับข้อมูลการฉ้อโกง ถ้ามีการเปิดคุณลักษณะการตรวจสอบการฉ้อโกง ใบสั่งขายทุกรายการที่ถูกป้อนจะถูกเปรียบเทียบกับข้อมูลแบบคงที่ ถ้าข้อมูลที่พบในที่อยู่ในการเรียกเก็บเงินของลูกค้า หรือที่อยู่ในการจัดส่งที่เชื่อมโยงกับส่วนหัวของใบสั่ง หรือถ้าข้อมูลถูกพบในที่อยู่ในการจัดส่งที่เชื่อมโยงกับรายการใดๆ ในใบสั่งขายนั้น คะแนนของการจับคู่ที่ไม่ซ้ำกันทั้งหมดจะถูกรวมเข้าด้วยกัน และเปรียบเทียบกับค่า **คะแนนต่ำสุด** เพื่อกำหนดว่าควรระงับใบสั่งหรือไม่
- **กฎการฉ้อโกง** ประกอบด้วยตัวแปรที่ผู้ใช้กำหนดและเงื่อนไขที่กำหนดไว้สำหรับตัวแปรดังกล่าว เมื่อต้องการสร้างกฎ ไปที่ **การขายปลีกและการค้า** \> **การตั้งค่าช่องทาง** \> **การตั้งค่าศูนย์บริการ** \> **การฉ้อโกง** \> **กฎ** กฎการฉ้อโกงช่วยให้บริษัทสามารถตั้งค่าคอนฟิกชุดกฎที่ซับซ้อนมากขึ้น ซึ่งอาจรวมถึงคำสั่ง **AND** หรือ **OR** ที่จะประเมินเงื่อนไขหลายเงื่อนไข ตัวอย่างเช่น ผู้ใช้ต้องการใบสั่งทั้งหมดสำหรับลูกค้าผู้ที่เป็นสมาชิกของกลุ่มลูกค้าเฉพาะ และผู้ที่สั่งผลิตภัณฑ์เฉพาะ จะถูกระงับเพื่อตรวจทานการฉ้อโกง ในกรณีนี้ เงื่อนไขในการตรวจสอบลูกค้าและผลิตภัณฑ์จะถูกกำหนดไว้ในหน้า **กฎ** และเงื่อนไข AND จะถูกใช้ จากนั้น จะมีการระงับใบสั่ง ก็ต่อเมื่อทั้งสองเงื่อนไขเป็นจริง และถ้าค่าคะแนนที่กำหนดให้กับกฎนี้ บวกด้วยค่าคะแนนของกฎอื่นใดๆ ที่ตรงกับใบสั่ง จะทำให้คะแนนการฉ้อโกงรวมของใบสั่งเกินค่า **คะแนนต่ำสุด** ที่กำหนดไว้ในหน้า **พารามิเตอร์ศูนย์บริการ**

> [!NOTE]
> กฎที่หลากหลายหรือกฎที่ซับซ้อนมากเกินไป จะส่งผลต่อประสิทธิภาพการทำงานของระบบ เมื่อมีการส่งใบสั่งขาย คุณลักษณะการตรวจสอบการฉ้อโกงยังไม่ถูกปรับให้เหมาะสม เพื่อจัดการกับรายการข้อมูลการฉ้อโกงแบบคงที่จำนวนมากและกฎที่ใช้งานอยู่มากมาย อย่าลืมว่า ทุกกฎจะถูกประเมิน เมื่อผู้ใช้ศูนย์บริการเลือก **ส่ง** ระหว่างการป้อนข้อมูลใบสั่งขาย กฎถูกประเมินโดยเทียบกับส่วนหน้าของใบสั่งขายและรายการใบสั่งทั้งหมด ยิ่งมีกฎมากขึ้น คำสั่งกฎจะยิ่งซับซ้อนมากขึ้น ยิ่งจะใช้เวลาในการประมวลผลมากขึ้น ถ้ามีสินค้าในรายการจำนวนมากในใบสั่ง และกฎที่ใช้งานอยู่และรายการข้อมูลแบบคงที่จำนวนมาก กระบวนการอัตโนมัติในการตรวจทานและตรวจสอบข้อมูลและการคำนวณคะแนนการฉ้อโกงทั้งหมดทั้งหมด อาจมีผลกระทบร้ายแรงต่อประสิทธิภาพการทำงาน องค์กรที่ใช้ลักษณะการทำงานนี้ควรทำการทดสอบเสมอ และยืนยันว่าเวลาในการประมวลผลสำหรับการส่งใบสั่งเป็นที่ยอมรับได้ ก่อนที่พวกเขาจะนำการเปลี่ยนแปลงใดๆ ไปใช้กับกฎ หรือเกณฑ์การฉ้อโกงแบบคงที่ไปยังสภาพแวดล้อมการผลิต

## <a name="identifying-orders-that-are-on-hold-for-fraud-review"></a>ใบสั่งที่ระบุที่อยู่ระหว่างการระงับสำหรับการตรวจทานการฉ้อโกง

เมื่อผู้ใช้ศูนย์บริการส่งใบสั่งขาย ถ้าใบสั่งตรงกับเกณฑ์หรือกฎการฉ้อโกง และถ้าคะแนนเกินกว่าปริมาณต่ำสุด ผู้ใช้จะได้รับข้อความการแจ้งเตือนซึ่งแจ้งว่าใบสั่งได้ถูกระงับ ผู้ใช้สามารถปิดข้อความนี้ได้ เนื่องจากใช้เพื่อให้ข้อมูลเท่านั้น ผู้ใช้สามารถเลือกที่จะสื่อสารข้อมูลนี้ให้กับลูกค้า ธุรกิจควรกำหนดโพรโทคอลที่ผู้ใช้ทำตามในสถานการณ์นี้

มีการบันทึกใบสั่ง แต่แฟล็ก **ห้ามประมวลผล** ถูกตั้งค่าในนั้น แฟล็กนี้ช่วยรับประกันว่า จะไม่สามารถนำออกใช้ใบสั่งไปยังคลังสินค้าได้ ผู้ใช้สามารถดูการตั้งค่าของแฟล็ก **ห้ามประมวลผล** สำหรับใบสั่งขายใดๆ ในหน้า **สถานะโดยละเอียด** ได้ตลอดเวลา สามารถเปิดหน้านี้ได้จากหน้า **ใบสั่งขายทั้งหมด** และ **บริการลูกค้า** ระบบยังอัพเดตค่าของฟิลด์ **สถานะโดยละเอียด** สำหรับใบสั่งที่จะ **ระงับการฉ้อโกง** อีกด้วย

เมื่อต้องการดูและจัดการใบสั่งที่ถูกระงับเพื่อการตรวจทานการฉ้อโกง ไปที่ **การขายปลีกและการค้า** \> **ลูกค้า** \> **การระงับใบสั่ง** ในหน้า **การระงับใบสั่ง** เลือกการป้อนข้อมูลในรายการ และจากนั้น คลิก **การระงับใบสั่ง** เพื่อดูมุมมองโดยละเอียดเพิ่มเติมที่มีข้อมูลเกี่ยวกับเหตุผลสำหรับการระงับ บน FastTab **รายละเอียดการฉ้อโกง** คุณสามารถดูเกณฑ์การฉ้อโกงเป็นระบบที่ถูกพบซึ่งจะตรงกับใบสั่งและคะแนนที่นำไปใช้ ถ้าใบสั่งถูกระงับด้วยตนเอง คุณสามารถทบทวนข้อคิดเห็นใดๆ ที่ป้อนโดยผู้ใช้ที่ระงับใบสั่ง โดยดูที่ส่วน **หมายเหตุการฉ้อโกง** บน FastTab **หมายเหตุ** ได้

สำหรับข้อมูลเพิ่มเติมเกี่ยวกับวิธีการทำงานกับใบสั่งที่ระงับ โปรดดูที่ [การระงับใบสั่ง](https://docs.microsoft.com/dynamics365/unified-operations/retail/work-with-order-holds)
