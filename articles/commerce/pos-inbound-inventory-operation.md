---
title: การดำเนินงานของสินค้าคงคลังขาเข้าใน POS
description: หัวข้อนี้จะอธิบายความสามารถของการดำเนินงานสินค้าคงคลังขาเข้าของการขายหน้าร้าน (POS)
author: hhaines
manager: annbe
ms.date: 07/27/2020
ms.topic: article
ms.prod: ''
ms.service: dynamics-365-retail
ms.technology: ''
ms.search.form: ''
audience: Application User
ms.reviewer: josaw
ms.search.scope: Core, Operations, Retail
ms.custom: ''
ms.assetid: ''
ms.search.region: global
ms.search.industry: Retail
ms.author: hhaines
ms.search.validFrom: ''
ms.dyn365.ops.version: 10.0.9
ms.openlocfilehash: aba4f2d7932ebc3a0129f04c60c8b6358da68c64
ms.sourcegitcommit: 0aabe4157f82d8c59dd2d285ab0b33f3c8ec5bbc
ms.translationtype: HT
ms.contentlocale: th-TH
ms.lasthandoff: 07/28/2020
ms.locfileid: "3627549"
---
# <a name="inbound-inventory-operation-in-pos"></a>การดำเนินงานของสินค้าคงคลังขาเข้าใน POS

[!include [banner](includes/banner.md)]

ใน Microsoft Dynamics 365 Commerce รุ่น10.0.10 และรุ่นที่ใหม่กว่า การดำเนินงานขาเข้าและขาออกในการขายหน้าร้าน (POS) จะแทนที่การดำเนินงานเบิกสินค้าและรับสินค้า

> [!NOTE]
> ใน Commerce รุ่น10.0.10 และรุ่นที่ใหม่กว่า คุณลักษณะใหม่ใดๆ ในแอปพลิเคชัน POS ที่เกี่ยวข้องกับการรับสินค้าคงคลังของร้านค้าเทียบกับใบสั่งซื้อ และใบสั่งโอนย้ายจะถูกเพิ่มเข้าในการดำเนินงาน POS ของ **การดำเนินงานขาเข้า** ถ้าคุณกำลังใช้การดำเนินการเบิกสินค้าและรับสินค้าใน POS ในขณะนี้ เราขอแนะนำให้คุณพัฒนากลยุทธ์สำหรับการย้ายจากการดำเนินงานนั้นไปยังการดำเนินงานขาเข้าและขาออกใหม่ ถึงแม้ว่าการดำเนินการเบิกสินค้าและรับสินค้าจะไม่ถูกลบออกจากผลิตภัณฑ์ จะไม่มีการลงทุนเพิ่มเติมในผลิตภัณฑ์นั้น จากมุมมองการทำงานหรือประสิทธิภาพการทำงาน หลังจากรุ่น 10.0.9

## <a name="prerequisite-configure-an-asynchronous-document-framework"></a>ข้อกำหนดเบื้องต้น: ตั้งค่าคอนฟิกโครงสร้างเอกสารแบบอะซิงโครนัส

การดำเนินการขาเข้ารวมถึงการปรับปรุงประสิทธิภาพ เพื่อให้มั่นใจว่าผู้ใช้ที่มีปริมาณการลงรายการบัญชีการรับสินค้าที่สูงในร้านค้าหรือบริษัทจำนวนมาก และเอกสารสินค้าคงคลังขนาดใหญ่ สามารถประมวลผลเอกสารเหล่านั้นไปยังศูนย์ควบคุม Commerce ได้โดยไม่มีการหมดเวลาหรือความล้มเหลว การปรับปรุงเหล่านี้จำเป็นต้องใช้โครงสร้างเอกสารแบบอะซิงโครนัส

เมื่อมีการใช้งานโครงสร้างเอกสารแบบอะซิงโครนัส คุณสามารถส่งการเปลี่ยนแปลงเอกสารขาเข้าจาก POS ไปยังศูนย์ควบคุม Commerce แล้วย้ายไปที่งานอื่นๆ ในขณะที่การประมวลผลไปที่ศูนย์ควบคุม Commerce จะเกิดขึ้นในพื้นหลัง คุณสามารถตรวจสอบสถานะของเอกสารผ่านหน้ารายการเอกสาร **การดำเนินงานขาเข้า** ใน POS เพื่อตรวจสอบให้แน่ใจว่าการลงรายการบัญชีเสร็จเรียบร้อยแล้ว ในแอพลิเคชัน POS คุณยังสามารถใช้รายการเอกสารที่ใช้งานอยู่ของการดำเนินงานขาเข้าเพื่อดูเอกสารใดๆ ที่ไม่สามารถลงรายการบัญชีไปยังศูนย์ควบคุม Commerce ได้ ถ้าเอกสารล้มเหลว ผู้ใช้ POS สามารถทำการแก้ไขดังกล่าวได้ แล้วลองดำเนินการอีกครั้งเพื่อดำเนินการต่อไปยังศูนย์ควบคุม Commerce

> [!IMPORTANT]
> ต้องมีการตั้งค่าคอนฟิกกรอบงานเอกสารแบบอะซิงโครนัสก่อนที่บริษัทจะพยายามใช้การดำเนินงานขาเข้าใน POS

เมื่อต้องการตั้งค่าคอนฟิกกรอบงานเอกสารแบบอะซิงโครนัส ให้ดำเนินการกระบวนงานต่อไปนี้ให้เสร็จสมบูรณ์

### <a name="create-and-configure-a-number-sequence"></a>สร้างและตั้งค่าคอนฟิกลำดับหมายเลข

1. ไปที่ **การจัดการองค์กร \> ลำดับหมายเลข \> ลำดับหมายเลข**
2. ในหน้า **ลำดับหมายเลข** สร้างลำดับหมายเลข
3. ในฟิลด์ **รหัสลำดับหมายเลข** และฟิลด์ **ชื่อ** ให้ป้อนค่าที่ผู้ใช้กำหนด
4. บน FastTab **อ้างอิง** ให้เลือก **เพิ่ม**
5. ในฟิลด์ **พื้นที่** เลือก **พารามิเตอร์ Commerce**
4. ในฟิลด์ **อ้างอิง** เลือก **ตัวระบุการดำเนินงานเอกสารการขายปลีก**
5. บน FastTab **ทั่วไป** ในส่วน **การตั้งค่า** ให้ตั้งค่าตัวเลือก **แบบต่อเนื่อง** เป็น **ไม่** เพื่อให้แน่ใจว่าไม่มีปัญหาประสิทธิภาพการทำงาน

### <a name="create-and-schedule-two-batch-jobs-for-the-document-processing-and-monitoring-tasks"></a>สร้างและจัดกำหนดการชุดงานสองชุดสำหรับงานการประมวลผลเอกสารและการตรวจสอบ

> [!NOTE]
> ใน Commerce รุ่น10.0.13 และใหม่กว่า คุณไม่จำเป็นต้องตั้งค่าคอนฟิกชุดงานเหล่านี้ผ่านกรอบงานชุดงาน กระบวนการชุดงานสามารถตั้งค่าคอนฟิกได้จากเมนู **Retail และ Commerce  >Retail และ Commerce IT** ใช้ตัวเลือกเมนู **การตรวจสอบการดำเนินงานเอกสารการขายปลีก** และ **การประมวลผลการดำเนินงานเอกสารการขายปลีก** เพื่อตั้งค่าคอนฟิกชุดงาน

ชุดงานที่คุณสร้างขึ้นจะถูกใช้เพื่อประมวลผลเอกสารที่ล้มเหลวหรือหมดเวลา นอกจากนี้ ยังถูกใช้เมื่อจำนวนของเอกสารสินค้าคงคลังที่ใช้งานอยู่ซึ่งมีการประมวลผลจาก POS เกินกว่าค่าที่ตั้งค่าคอนฟิกระบบ

1. ไปยัง **การจัดการระบบ \> การสอบถาม \> ชุดงาน**
2. บนหน้า **ชุดงาน** สร้างชุดงานสองชุด:

    - ตั้งค่าคอนฟิกงานหนึ่งเพื่อรันคลาส **RetailDocumentOperationMonitorBatch**
    - ตั้งค่าคอนฟิกงานอื่นเพื่อรันคลาส **RetailDocumentOperationProcessingBatch**

2. จัดกำหนดการชุดงานใหม่เพื่อรันตามข้อมูลพื้นฐานที่เกิดซ้ำ ตัวอย่างเช่น ตั้งค่ากำหนดการเพื่อให้งานถูกรันทุกๆ ห้านาที

## <a name="prerequisite-add-inbound-operation-to-the-pos-screen-layout"></a>ข้อกำหนดเบื้องต้น: เพิ่มการดำเนินงานขาเข้าไปยังโครงร่างหน้าจอ POS

ก่อนที่องค์กรของคุณจะสามารถใช้ฟังก์ชันการดำเนินงานขาเข้าได้ ต้องตั้งค่าคอนฟิกการดำเนินงาน POS **การดำเนินงานขาเข้า** ใน [โครงร่างหน้าจอ POS](https://docs.microsoft.com/dynamics365/unified-operations/retail/pos-screen-layouts) ของคุณหนึ่งรายการขึ้นไป ก่อนที่คุณจะปรับใช้การดำเนินงานใหม่ในสภาพแวดล้อมการผลิต โปรดตรวจสอบให้แน่ใจว่าคุณได้ทดสอบและฝึกอบรมผู้ใช้ของคุณให้ใช้งานได้อย่างถี่ถ้วน

## <a name="overview"></a>ภาพรวม

การดำเนินงานขาเข้าอนุญาตให้ผู้ใช้ POS สามารถทำงานต่อไปนี้:

- ได้รับสินค้าคงคลังเข้าในสินค้าคงคลังของร้านค้าจากเอกสารใบสั่งซื้อที่ยืนยันหรือเอกสารใบสั่งโอนย้ายที่จัดส่ง
- ดูข้อมูลเกี่ยวกับการรับสินค้าคงคลังในอดีตสำหรับรอบระยะเวลาเจ็ดวัน หลังจากได้รับเอกสารครบถ้วนแล้ว
- สร้างคำขอใบสั่งโอนย้ายขาเข้าใหม่

เมื่อมีการเริ่มต้นการดำเนินงานขาเข้าจากแอพลิเคชัน POS มุมมองหน้ารายการจะปรากฏขึ้น มุมมองนี้จะแสดงเอกสารใบสั่งซื้อและใบสั่งโอนย้ายที่เปิดค้างไว้ซึ่งมีรายการสินค้าคงคลังที่ถูกจัดกำหนดการไว้เพื่อรับโดยร้านค้าปัจจุบัน เมื่อต้องการค้นหาและเลือกเอกสารเฉพาะ ผู้ใช้สามารถเลื่อนรายการ หรือใช้คุณลักษณะการค้นหา

รายการเอกสารสินค้าคงคลังขาเข้ามีแท็บสามแท็บ:

- **ใช้งานอยู่** – แท็บนี้จะแสดงเอกสารที่เปิดค้างไว้ทั้งหมดหรือบางส่วน และมีรายการหรือปริมาณในรายการที่ต้องยังคงได้รับ
- **แบบร่าง** – แท็บนี้จะแสดงคำขอใบสั่งโอนย้ายขาเข้าใหม่ที่ร้านค้าได้สร้างขึ้น อย่างไรก็ตาม เอกสารถูกบันทึกเฉพาะที่เท่านั้น ยังไม่มีการส่งไปยังศูนย์ควบคุม Commerce สำหรับการประมวลผล
- **เสร็จสมบูรณ์** – แท็บนี้จะแสดงรายการของเอกสารใบสั่งซื้อหรือใบสั่งโอนย้ายที่ร้านค้าได้รับทั้งหมดในช่วงเจ็ดวันสุดท้าย แท็บนี้มีไว้เพื่อวัตถุประสงค์ในการให้ข้อมูลเท่านั้น ข้อมูลทั้งหมดเกี่ยวกับเอกสารเป็นข้อมูลแบบอ่านอย่างเดียวสำหรับร้านค้า

เมื่อคุณดูเอกสารบนแท็บใดแท็บหนึ่ง ฟิลด์ **สถานะ** สามารถช่วยให้คุณเข้าใจขั้นตอนที่เอกสารอยู่

- **แบบร่าง** – เอกสารใบสั่งโอนย้ายได้รับการบันทึกเฉพาะที่ในฐานข้อมูลช่องทางของร้านค้าเท่านั้น ยังไม่มีการส่งข้อมูลเกี่ยวกับการร้องขอใบสั่งโอนย้ายไปยังศูนย์ควบคุม Commerce
- **ร้องขอแล้ว** – ใบสั่งซื้อหรือใบสั่งโอนย้ายถูกสร้างขึ้นในศูนย์ควบคุม Commerce และเปิดทั้งหมด ยังไม่มีการประมวลผลการรับสินค้าเทียบกับเอกสาร สำหรับเอกสารของชนิดเอกสารใบสั่งซื้อ การรับสินค้าจะเริ่มต้นเมื่อใดก็ได้ในขณะที่สถานะเป็น **ร้องขอแล้ว**
- **จัดส่งบางส่วนแล้ว** – เอกสารใบสั่งโอนย้ายมีปริมาณอย่างน้อยหนึ่งรายการขึ้นไปหรือรายการบางส่วนที่มีการลงรายการบัญชีเป็นจัดส่งแล้วโดยคลังสินค้าขาออก รายการที่จัดส่งเหล่านี้จะพร้อมสำหรับการรับผ่านทางการดำเนินงานขาเข้า
- **จัดส่งทั้งหมดแล้ว** – ใบสั่งโอนย้ายมีรายการทั้งหมด และปริมาณรายการทั้งหมดที่ลงรายการบัญชีเป็นจัดส่งแล้วโดยคลังสินค้าขาออก เอกสารทั้งหมดจะพร้อมใช้งานสำหรับการรับผ่านทางการดำเนินงานขาเข้า
- **ได้รับบางส่วน** – บางรายการหรือบางปริมาณของรายการในเอกสารใบสั่งซื้อหรือใบสั่งโอนย้ายได้รับแล้วโดยร้านค้า แต่บางรายการยังคงเปิดอยู่
- **ได้รับเต็มจำนวน** – รายการและปริมาณทั้งหมดในเอกสารใบสั่งซื้อหรือใบสั่งโอนย้ายได้รับทั้งหมดแล้ว เอกสารจะสามารถเข้าถึงได้เฉพาะบนแท็บ **เสร็จสมบูรณ์** และเป็นแบบอ่านอย่างเดียวโดยผู้ใช้ร้านค้า
- **กำลังดำเนินการ** – สถานะนี้จะใช้เพื่อแจ้งให้ผู้ใช้อุปกรณ์ทราบว่าเอกสารกำลังถูกใช้งานอยู่โดยผู้ใช้รายอื่น
- **หยุดชั่วคราว** – สถานะนี้จะแสดงขึ้นหลังจากที่มีการเลือก **หยุดการรับชั่วคราว** เพื่อหยุดกระบวนการรับชั่วคราว
- **กำลังประมวลผลใน HQ** – เอกสารถูกส่งไปยังศูนย์ควบคุม Commerce จากแอพลิเคชัน POS แต่ยังไม่มีการลงรายการบัญชีไปยังศูนย์ควบคุม Commerce เอกสารกำลังจะผ่านกระบวนการลงรายการบัญชีเอกสารแบบอะซิงโครนัส หลังจากที่มีการลงรายการบัญชีเอกสารไปยังศูนย์ควบคุม Commerce ได้สำเร็จ สถานะดังกล่าวควรถูกปรับปรุงเป็น **ได้รับทั้งหมดแล้ว** หรือ **ได้รับบางส่วน**
- **การประมวลผลล้มเหลว** – เอกสารถูกลงรายการบัญชีไปยังศูนย์ควบคุม Commerce และถูกปฏิเสธ บานหน้าต่าง **รายละเอียด** จะแสดงเหตุผลสำหรับความล้มเหลวในการลงรายการบัญชี ต้องแก้ไขเอกสารเพื่อแก้ไขปัญหาข้อมูล และจากนั้นต้องส่งใหม่ไปยังศูนย์ควบคุม Commerce สำหรับการประมวลผล

เมื่อคุณเลือกรายการเอกสารในรายการ บานหน้าต่าง **รายละเอียด** จะปรากฏขึ้น บานหน้าต่างนี้แสดงข้อมูลเพิ่มเติมเกี่ยวกับเอกสาร เช่น ข้อมูลการจัดส่งและวันที่ แถบแสดงความคืบหน้าแสดงจำนวนสินค้าที่ยังคงมีการประมวลผล ถ้าเอกสารไม่ได้รับการประมวลผลให้เสร็จเรียบร้อยไปยังศูนย์ควบคุม Commerce บานหน้าต่าง **รายละเอียด** จะแสดงข้อความแสดงข้อผิดพลาดที่เกี่ยวข้องกับความล้มเหลว

ในมุมมองหน้ารายการเอกสาร คุณสามารถเลือก **รายละเอียดของใบสั่ง** บนแถบแอปเพื่อดูรายละเอียดของเอกสาร นอกจากนี้ คุณยังสามารถเรียกใช้งานการประมวลผลการรับสินค้าในรายการเอกสารที่มีสิทธิ์ได้ด้วย

ในมุมมองของหน้ารายการเอกสาร คุณยังสามารถสร้างการร้องขอใบสั่งโอนย้ายขาเข้าใหม่สำหรับร้านค้าได้อีกด้วย เอกสารยังคงอยู่ในสถานะ **แบบร่าง** และสามารถปรับเปลี่ยนหรือลบออกได้จนกว่าจะถูกส่งไปยังศูนย์ควบคุม Commerce สำหรับการประมวลผล หลังจากที่ส่งไปยังศูนย์ควบคุม Commerce รายการใบสั่งโอนย้ายจะไม่สามารถถูกเปลี่ยนแปลงจากแอพลิเคชัน POS ได้อีกต่อไป

## <a name="receiving-process"></a>กระบวนการรับสินค้า

หลังจากที่คุณเลือกใบสั่งซื้อหรือใบสั่งโอนย้ายบนแท็บ **ใช้งานอยู่** คุณสามารถเลือก **รายละเอียดของใบสั่ง** เพื่อเริ่มต้นกระบวนการรับสินค้า

ตามค่าเริ่มต้น จะมีการแสดงมุมมอง **กำลังรับสินค้าในขณะนี้** มุมมองนี้ได้รับการปรับให้เหมาะสมสำหรับการสแกนบาร์โค้ด คุณสามารถใช้เพื่อสร้างรายการของสินค้าที่มีการสแกน เพื่อให้สามารถรับสินค้าเหล่านั้นได้ เมื่อต้องการเริ่มต้นกระบวนการรับสินค้า คุณสามารถเริ่มต้นการสแกนบาร์โค้ดของสินค้า

เมื่อมีการสแกนบาร์โค้ดสินค้าในมุมมอง **กำลังรับสินค้าในขณะนี้** แอพลิเคชันจะตรวจสอบความถูกต้องของสินค้าเทียบกับเอกสารใบสั่งซื้อหรือใบสั่งโอนย้ายที่เลือก เพื่อให้แน่ใจว่าแต่ละรายการที่สแกนจะตรงกับสินค้าที่ถูกต้องในเอกสาร ในมุมมอง **กำลังรับสินค้าในขณะนี้** การสแกนของบาร์โค้ดแต่ละครั้งถูกคาดว่าจะแสดงถึงการรับสินค้าของปริมาณหนึ่งหน่วย เว้นแต่จะมีการฝังปริมาณไว้ในบาร์โค้ด คุณสามารถสแกนบาร์โค้ดในมุมมองนี้ซ้ำ เพื่อสร้างรายการสินค้าและปริมาณทั้งหมดสำหรับการรับสินค้า

### <a name="example-scenario"></a>ตัวอย่างสถานการณ์จำลอง

ผู้ใช้จะได้รับใบสั่งซื้อที่มีบาร์โค้ด 10 หน่วย ซึ่งคือ 5657900266 ผู้ใช้สามารถสแกนบาร์โค้ด 10 ครั้งเพื่อปรับปรุงฟิลด์ **กำลังรับสินค้าตอนนี้** โดยหนึ่งหน่วยต่อการสแกนหนึ่งครั้ง เมื่อผู้ใช้ทำการสแกนเสร็จเรียบร้อยแล้ว ฟิลด์ **กำลังรับสินค้าตอนนี้** สำหรับรายการของสินค้าจะแสดงว่ามีการรับปริมาณเท่ากับ 10

อีกทางหนึ่งคือ ในสถานการณ์จำลองที่มีปริมาณสินค้ามีขนาดใหญ่ ผู้ใช้อาจต้องการป้อนปริมาณด้วยตนเองแทนที่จะสแกนบาร์โค้ดสำหรับสินค้าแต่ละรายการที่ได้รับ ในกรณีนี้ ผู้ใช้สามารถสแกนบาร์โค้ดครั้งเดียวเพื่อเพิ่มสินค้าลงในรายการ **กำลังรับสินค้าตอนนี้** จากนั้น ผู้ใช้สามารถเลือกรายการที่เกี่ยวข้องมุมมอง **กำลังรับสินค้าตอนนี้** และจากนั้น ในบานหน้าต่าง **รายละเอียด** ที่ปรากฏขึ้นบนด้านขวาของหน้า ปรับปรุงฟิลด์ **ปริมาณการรับสินค้า** สำหรับสินค้า

ถึงแม้ว่ามุมมอง **กำลังรับสินค้าตอนนี้** จะได้รับการปรับปรุงสำหรับการสแกนบาร์โค้ด ผู้ใช้ยังสามารถเลือกได้ **รับผลิตภัณฑ์** บนแถบแอป และจากนั้น ป้อนรหัสสินค้าหรือข้อมูลบาร์โค้ดผ่านกล่องโต้ตอบ หลังจากที่มีการตรวจสอบสินค้าที่ถูกป้อน ผู้ใช้จะได้รับการแจ้งเตือนให้ป้อนปริมาณการรับสินค้า

มุมมอง **กำลังรับสินค้าตอนนี้** แสดงวิธีการที่มุ่งเน้นสำหรับผู้ใช้เพื่อดูผลิตภัณฑ์ที่พวกเขาได้รับ อีกทางหนึ่งคือ คุณสามารถใช้มุมมอง **รายการใบสั่งแบบเต็ม** ได้ มุมมองนี้จะแสดงรายการทั้งหมดของรายการเอกสารสำหรับเอกสารใบสั่งซื้อหรือใบสั่งโอนย้ายที่เลือก ผู้ใช้สามารถเลือกรายการด้วยตนเองในรายการด้วยตนเอง และจากนั้น ในบานหน้าต่าง **รายละเอียด** ปรับปรุงฟิลด์ **ปริมาณการรับสินค้า** สำหรับรายการที่เลือก ในมุมมอง **รายการใบสั่งทั้งหมด** ผู้ใช้สามารถสแกนบาร์โค้ดได้ หรือพวกเขาสามารถใช้ฟังก์ชัน **การรับผลิตภัณฑ์** เพื่อป้อนรหัสสินค้าหรือบาร์โค้ด และข้อมูลเกี่ยวกับปริมาณที่ได้รับโดยไม่ต้องเลือกรายการสินค้าที่ตรงกันในรายการ

### <a name="over-receiving-validations"></a>การตรวจสอบความถูกต้องในการรับสินค้าเกิน

การตรวจสอบเกิดขึ้นระหว่างกระบวนการรับสำหรับรายการเอกสาร ซึ่งมีการตรวจสอบความถูกต้องสำหรับการจัดส่งสินค้าที่มากเกินไป ถ้าผู้ใช้พยายามที่จะรับสินค้าคงคลังมากขึ้นกว่าที่มีการสั่งในใบสั่งซื้อ แต่ไม่ได้ตั้งค่าคอนฟิกการจัดส่งสินค้าที่มากเกินไปหรือปริมาณที่ได้รับเกินกว่าการยอมรับการจัดส่งสินค้าที่มากเกินไปที่มีการตั้งค่าคอนฟิกสำหรับรายการใบสั่งซื้อ ผู้ใช้จะได้รับข้อผิดพลาด และไม่ได้รับอนุญาตให้รับปริมาณส่วนเกิน

ไม่อนุญาตการรับสินค้าเกินสำหรับเอกสารใบสั่งโอนย้าย ผู้ใช้จะได้รับข้อผิดพลาดเสมอ หากพวกเขาพยายามที่จะรับสินค้ามากกว่าที่ถูกจัดส่งสำหรับรายการใบสั่งโอนย้าย

### <a name="receiving-location-controlled-items"></a>สินค้าที่มีการควบคุมสถานที่รับสินค้า

ถ้าสินค้าที่ถูกรับมีการควบคุมสถานที่ ผู้ใช้จะสามารถเลือกสถานที่ที่ซึ่งพวกเขาต้องการรับสินค้าระหว่างกระบวนการรับสินค้า เราขอแนะนำให้คุณตั้งค่าคอนฟิกสถานที่ของการรับสินค้าเริ่มต้นสำหรับคลังสินค้าของร้านค้าของคุณ เพื่อทำให้กระบวนการนี้มีประสิทธิภาพมากขึ้น ถึงแม้ว่าจะมีการตั้งค่าคอนฟิกสถานที่เริ่มต้น ผู้ใช้สามารถแทนที่สถานที่รับสินค้าในรายการที่เลือกได้ตามที่พวกเขาต้องการ

การดำเนินงานคำนึงถึงการตั้งค่าคอนฟิก **ใช้ใบรับสินค้าที่ว่างเปล่าได้** ในมิติการจัดเก็บ **สถานที่** และไม่ต้องการให้มีการป้อนมิติสถานที่ ถ้ามีการตั้งค่าคอนฟิกใบรับสินค้าที่ว่างเปล่า ถ้าไม่อนุญาตให้มีสถานที่รับสินค้าที่ว่างเปล่าสำหรับสินค้า แอพลิเคชัน POS จะแสดงข้อผิดพลาดและกำหนดว่าต้องมีการป้อนสถานที่ก่อนจึงจะสามารถลงรายการบัญชีการรับสินค้าได้

### <a name="receive-all"></a>รับสินค้าทั้งหมด

เมื่อคุณต้องการ คุณสามารถเลือก **รับทั้งหมด** บนแถบแอปเพื่อปรับปรุงปริมาณ **กำลังรับสินค้าตอนนี้** สำหรับรายการเอกสารทั้งหมดเป็นค่าสูงสุดที่พร้อมที่จะถูกรับสำหรับรายการเหล่านั้นได้อย่างรวดเร็ว

### <a name="cancel-receiving"></a>ยกเลิกการรับสินค้า

คุณควรใช้ฟังก์ชัน **ยกเลิกการรับสินค้า** บนแถบแอป เฉพาะเมื่อคุณต้องการกลับไปที่เอกสารและไม่ต้องการบันทึกการเปลี่ยนแปลงใดๆ ตัวอย่างเช่น คุณได้เลือกเอกสารที่ไม่ถูกต้องในครั้งแรก และไม่ต้องการบันทึกข้อมูลการรับสินค้าก่อนหน้านี้ใดๆ

### <a name="pause-receiving"></a>หยุดรับสินค้าชั่วคราว

ถ้าคุณกำลังรับสินค้าคงคลัง คุณสามารถใช้ฟังก์ชัน **หยุดรับสินค้าชั่วคราว** ถ้าคุณต้องการหยุดพักจากกระบวนการรับสินค้า ตัวอย่างเช่น คุณอาจต้องการดำเนินการอื่นใดจาก POS เช่น การเรียกใช้การขายลูกค้า หรือการลงรายการบัญชีการรับสินค้าล่าช้า

เมื่อคุณเลือก **หยุดการรับสินค้าชั่วคราว** สถานะของเอกสารจะถูกเปลี่ยนแปลงเป็น **หยุดชั่วคราว** ดังนั้น ผู้ใช้จะทราบว่ามีการป้อนข้อมูลสำหรับเอกสารแล้ว แต่เอกสารยังไม่ได้รับการยอมรับ เมื่อคุณพร้อมที่จะดำเนินการกระบวนการรับสินค้าต่อ ให้เลือกเอกสารที่หยุดชั่วคราว และจากนั้น เลือก **รายละเอียดใบสั่ง** ปริมาณ **กำลังรับสินค้าตอนนี้** ใดๆ ที่ถูกเก็บรักษาไว้ก่อนหน้านี้จะถูกเก็บรักษา และสามารถดูได้จากมุมมอง **รายการใบสั่งแบบเต็ม**

### <a name="review"></a>ตรวจทาน

ก่อนที่จะใช้ข้อผูกมัดสุดท้ายของการรับสินค้าที่ศูนย์ควบคุม (HQ) Commerce คุณจะสามารถใช้ฟังก์ชันการตรวจทาน เพื่อตรวจสอบความถูกต้องของเอกสารขาเข้า การตรวจทานจะแจ้งเตือนคุณไปยังข้อมูลที่ขาดหายไปหรือไม่ถูกต้องซึ่งอาจทำให้เกิดความล้มเหลวในการประมวลผล และจัดเตรียมโอกาสให้คุณแก้ไขปัญหาก่อนที่จะส่งคำขอการรับสินค้า เมื่อต้องการเปิดใช้งานฟังก์ชัน **การตรวจทาน** บนแถบแอป ให้เปิดใช้งานคุณลักษณะ **การตรวจสอบความถูกต้องของการเปิดใช้งานของการดำเนินงานของสินค้าคงคลัง POS ขาเข้าและขาออก** ผ่าน **การจัดการคุณลักษณะ** ในศูนย์ควบคุม (HQ) Commerce

ฟังก์ชัน **การตรวจทาน** ตรวจสอบความถูกต้องของปัญหาต่อไปนี้ในเอกสารขาเข้า:

- **การรับสินค้ามากเกินไป** – ปริมาณการรับตอนนี้มากกว่าปริมาณที่สั่ง ความรุนแรงของปัญหานี้จะขึ้นอยู่กับการตั้งค่าคอนฟิกปริมาณการส่งที่มากเกินไปในศูนย์ควบคุม (HQ) Commerce
- **การรับสินค้าน้อยเกินไป** – ปริมาณการรับตอนนี้น้อยกว่าปริมาณที่สั่ง ความรุนแรงของปัญหานี้จะขึ้นอยู่กับการตั้งค่าคอนฟิกปริมาณการส่งที่น้อยเกินไปในศูนย์ควบคุม (HQ) Commerce
- **หมายเลขลำดับประจำสินค้า** –หมายเลขลำดับประจำสินค้าไม่ได้มีให้หรือได้รับการตรวจสอบความถูกต้องสำหรับสินค้าที่มีการกำหนดหมายเลขลำดับประจำสินค้าที่ต้องมีการลงทะเบียนหมายเลขลำดับประจำสินค้าในสินค้าคงคลัง
- **ไม่ได้ตั้งค่าสถานที่เก็บ** - ไม่ได้ระบุสถานที่สำหรับเก็บสินค้าที่ควบคุมโดยสถานที่ที่ไม่อนุญาตให้มีสถานที่ว่างเปล่า
- **บรรทัดที่ลบแล้ว** – ใบสั่งมีรายการที่ถูกลบโดยผู้ใช้ศูนย์ควบคุม (HQ) Commerce ที่ไม่ได้รับการเรียกใช้แอปพลิเคชัน POS

ตั้งค่าพารามิเตอร์ **เปิดใช้งานการตรวจสอบความถูกต้องโดยอัตโนมัติ** เป็น **ใช่** ใน **พารามิเตอร์ Commerce** > **สินค้าคงคลัง** > **สินค้าคงคลังของร้านค้า** เพื่อให้การตรวจสอบความถูกต้องดำเนินการโดยอัตโนมัติเมื่อเลือก **เสร็จสิ้นการรับสินค้า**

### <a name="finish-receiving"></a>เสร็จสิ้นการรับสินค้า

เมื่อคุณป้อนปริมาณ **กำลังรับสินค้าตอนนี้** สำหรับผลิตภัณฑ์เสร็จสมบูรณ์แล้วทั้งหมด คุณต้องเลือก **เสร็จสิ้นการรับสินค้า** ในแถบแอปเพื่อประมวลผลการรับสินค้า

เมื่อผู้ใช้ดำเนินการรับสินค้าตามใบสั่งซื้อเสร็จสมบูรณ์ จะมีการพร้อมต์ให้ป้อนค่าในฟิลด์ **หมายเลขการรับ** ถ้ามีการตั้งค่าคอนฟิกฟังก์ชันนี้ โดยทั่วไปค่านี้จะเทียบเท่ากับตัวระบุของบันทึกการจัดส่งของผู้จัดจำหน่าย ข้อมูล **หมายเลขการรับ** จะถูกจัดเก็บไว้ในสมุดรายวันใบรับสินค้าในศูนย์ควบคุม Commerce หมายเลขใบรับสินค้าไม่ถูกบันทึกสำหรับการรับสินค้าตามใบสั่งโอนย้าย

เมื่อมีการใช้การประมวลผลเอกสารแบบอะซิงโครนัส การรับสินค้าจะถูกส่งผ่านกรอบงานเอกสารแบบอะซิงโครนัส เวลาที่ใช้ในการลงรายการบัญชีเอกสารจะขึ้นอยู่กับขนาดของเอกสาร (จำนวนของรายการ) และปริมาณการใช้การประมวลผลทั่วไปที่เกิดขึ้นบนเซิร์ฟเวอร์ โดยทั่วไปกระบวนการนี้จะเกิดขึ้นในหน่วยวินาที ถ้าการลงรายการบัญชีเอกสารล้มเหลว ผู้ใช้จะได้รับการแจ้งเตือนผ่านรายการเอกสาร **การดำเนินงานขาเข้า** ที่ซึ่งสถานะเอกสารจะถูกปรับปรุงเป็น **การประมวลผลล้มเหลว** ผู้ใช้สามารถเลือกเอกสารที่ล้มเหลวใน POS เพื่อดูข้อความแสดงข้อผิดพลาดและเหตุผลสำหรับความล้มเหลวในบานหน้าต่าง **รายละเอียด** เอกสารที่ล้มเหลวยังคงยังไม่ได้ลงรายการบัญชี และกำหนดให้ผู้ใช้ส่งคืนไปยังรายการเอกสารโดยการเลือก **รายละเอียดใบสั่ง** ใน POS จากนั้น ผู้ใช้ต้องปรับปรุงเอกสารที่มีการแก้ไข ตามข้อผิดพลาด หลังจากที่แก้ไขเอกสารแล้ว ผู้ใช้สามารถลองดำเนินการอีกครั้งโดยการเลือก **เติมสินค้าเสร็จสมบูรณ์** บนแถบแอป

## <a name="create-an-inbound-transfer-order"></a>สามารถสร้างใบสั่งโอนย้ายขาเข้า

จาก POS ผู้ใช้สามารถสร้างเอกสารใบสั่งโอนย้ายใหม่ได้ เมื่อต้องการเริ่มต้นกระบวนการ ให้เลือก **สร้าง** บนแถบแอป ขณะที่คุณกำลังอยู่ในรายการเอกสาร **การดำเนินงานขาเข้า** หลัก แล้วคุณจะได้รับการแจ้งเตือนให้เลือก **โอนย้ายจาก** คลังสินค้าหรือร้านค้าที่จะให้สินค้าคงคลังไปยังที่ตั้งร้านค้าของคุณ ค่าถูกจำกัดไว้ที่การเลือกที่กำหนดไว้ในการตั้งค่าคอนฟิกของกลุ่มการเติมสินค้าของร้านค้า ในการร้องขอการโอนย้ายขาเข้า ร้านค้าปัจจุบันของคุณจะเป็น **โอนย้ายไปยัง** คลังสินค้าสำหรับใบสั่งโอนย้ายเสมอ ไม่สามารถเปลี่ยนค่านั้นได้

คุณสามารถป้อนค่าในฟิลด์ **วันที่จัดส่ง** **วันที่ได้รับ** และ **โหมดการจัดส่ง** ตามที่คุณต้องการ นอกจากนี้ คุณยังสามารถเพิ่มหมายเหตุที่จะจัดเก็บพร้อมกับส่วนหัวของใบสั่งโอนย้ายได้ เป็นเอกสารแนบกับเอกสารในศูนย์ควบคุม Commerce

หลังจากที่มีการสร้างข้อมูลส่วนหัวแล้ว คุณสามารถเพิ่มผลิตภัณฑ์ลงในใบสั่งโอนย้ายได้ เมื่อต้องการเริ่มต้นกระบวนการเพิ่มสินค้าและปริมาณที่ร้องขอ ให้เลือก **เพิ่มผลิตภัณฑ์** ในบานหน้าต่าง **รายละเอียด** คุณยังสามารถเพิ่มหมายเหตุเฉพาะรายการไปยังสมุดรายวันได้ หมายเหตุเหล่านี้จะถูกจัดเก็บเป็นส่วนแนบของรายการ

หลังจากป้อนรายการบนใบสั่งโอนย้ายขาเข้า คุณต้องเลือก **บันทึก** เพื่อบันทึกการเปลี่ยนแปลงของเอกสารภายในเครื่อง หรือ **ส่งคำขอ** เพื่อส่งรายละเอียดใบสั่งไปยังศูนย์ควบคุม Commerce สำหรับการประมวลผลเพิ่มเติม ถ้าคุณเลือก **บันทึก** เอกสารแบบร่างจะถูกจัดเก็บไว้ในฐานข้อมูลช่องทาง และคลังสินค้าขาออกจะไม่สามารถรันเอกสารนี้ได้จนกว่าจะมีการประมวลผลเอกสารเสร็จเรียบร้อยแล้วผ่านทาง **ส่งคำขอ** คุณควรเลือก **บันทึก** เฉพาะเมื่อคุณไม่พร้อมที่จะส่งคำขอไปยังศูนย์ควบคุม Commerce สำหรับการประมวลผล

ถ้ามีการบันทึกเอกสารไว้เฉพาะที่ จะสามารถพบได้บนแท็บ **แบบร่าง** ของรายการเอกสาร **การดำเนินงานขาเข้า** ในขณะที่เอกสารอยู่ในสถานะ **แบบร่าง** คุณสามารถแก้ไขได้ด้วยการเลือก **แก้ไข** คุณสามารถปรับปรุง เพิ่ม หรือลบรายการได้ตามที่คุณต้องการ นอกจากนี้ คุณยังสามารถลบเอกสารทั้งหมด ในขณะที่อยู่ในสถานะ **แบบร่าง** โดยการเลือก **ลบ** บนแท็บ **แบบร่าง**

หลังจากที่เอกสารฉบับร่างถูกส่งไปยังศูนย์ควบคุม Commerce จะปรากฏขึ้นบนแท็บ **ใช้งานอยู่** และมีสถานะเป็น **ร้องขอ** ณ จุดนี้ ผู้ใช้ในร้านค้าหรือคลังสินค้าขาเข้าจะไม่สามารถแก้ไขเอกสารใบสั่งโอนย้ายขาเข้าที่ร้องขอได้อีกต่อไป เฉพาะผู้ใช้ในคลังสินค้าขาออกเท่านั้นที่สามารถแก้ไขเอกสารได้ โดยการเลือก **การดำเนินการขาออก** ในแอพลิเคชัน POS ล็อคการแก้ไขช่วยให้มั่นใจว่าไม่มีความขัดแย้งเกิดขึ้นเนื่องจากการเปลี่ยนแปลงใบสั่งโอนย้าย ในเวลาเดียวกันกับที่ผู้ส่งขาออกจะมีการเบิกสินค้าและจัดส่งสินค้าตามใบสั่ง ถ้าจำเป็นต้องมีการเปลี่ยนแปลงจากร้านค้าหรือคลังสินค้าขาเข้าหลังจากที่มีการส่งใบสั่งโอนย้าย ผู้จัดส่งสินค้าขาออกควรได้รับการติดต่อและขอให้ป้อนการเปลี่ยนแปลง

หลังจากที่เอกสารอยู่ในสถานะ **ร้องขอ** จะมองเห็นได้บนแท็บ **ใช้งานอยู่** อย่างไรก็ตาม ยังไม่สามารถรับสินค้าได้โดยร้านค้าหรือคลังสินค้าขาเข้า หลังจากคลังสินค้าขาออกมีการจัดส่งสินค้าบางส่วนหรือทั้งหมดของใบสั่งโอนย้าย ร้านค้าหรือคลังสินค้าขาเข้าสามารถลงรายการบัญชีใบรับสินค้าใน POS เมื่อด้านขาออกประมวลผลเอกสารใบสั่งโอนย้าย สถานะจะถูกปรับปรุงจาก **ร้องขอ** เป็น **จัดส่งแล้ว** หรือ **จัดส่งสินค้าบางส่วน** หลังจากที่เอกสารอยู่ในสถานะ **จัดส่งแล้ว** หรือ **จัดส่งสินค้าแล้วบางส่วน** ร้านค้าหรือคลังสินค้าขาเข้าจะสามารถลงรายการบัญชีการรับสินค้าโดยใช้กระบวนการที่ได้รับการดำเนินงานขาเข้า

## <a name="related-topics"></a>หัวข้อที่เกี่ยวข้อง

[การดำเนินงานของสินค้าคงคลังขาออกใน POS](pos-outbound-inventory-operation.md)
