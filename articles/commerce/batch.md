---
title: การปรับปรุงให้มีการจัดการสินค้าที่มีการติดตามแบบชุดงาน
description: หัวข้อนี้อธิบายถึงการปรับปรุงที่ดำเนินการกับการจัดการชุดงานของสินค้าที่มีการติดตามแบบชุดงานระหว่างกระบวนการลงรายการบัญชีใบแจ้งยอด
author: josaw1
ms.date: 11/04/2019
ms.topic: index-page
ms.prod: ''
ms.technology: ''
audience: Application User
ms.reviewer: josaw
ms.custom: ''
ms.assetid: ''
ms.search.region: global
ms.search.industry: Retail
ms.author: josaw
ms.search.validFrom: 2019-05-28
ms.dyn365.ops.version: 10
ms.openlocfilehash: 2453ed711d47e062c82d3888ff471b770b5bb2ef
ms.sourcegitcommit: 3cdc42346bb653c13ab33a7142dbb7969f1f6dda
ms.translationtype: HT
ms.contentlocale: th-TH
ms.lasthandoff: 03/31/2021
ms.locfileid: "5799720"
---
# <a name="improved-handling-of-batch-tracked-items"></a>การปรับปรุงให้มีการจัดการสินค้าที่มีการติดตามแบบชุดงาน


[!include [banner](includes/banner.md)]


ในการขายหน้าร้าน (POS) ไม่สามารถบันทึกหมายเลขชุดงานสำหรับสินค้าที่มีการติดตามแบบชุดงานในเวลาที่ขาย อย่างไรก็ตาม สำหรับการตั้งค่าคอนฟิกเฉพาะ เมื่อมีการลงรายการบัญชียอดขายในศูนย์ควบคุมผ่านทางใบสั่งของลูกค้าหรือการลงรายการบัญชีใบแจ้งยอด ระบบ Microsoft Dynamics คาดว่าจะมีหมายเลขชุดงานที่ถูกต้องของสินค้าที่มีการติดตามแบบชุดงาน และระบบจะใช้หมายเลขดังกล่าวในกระบวนการออกใบแจ้งหนี้

หากมีหมายเลขชุดงานที่ถูกต้องของผลิตภัณฑ์ กระบวนการออกใบแจ้งหนี้ใบสั่งของลูกค้าและกระบวนการออกใบแจ้งหนี้ใบสั่งขายจากการลงรายการบัญชีใบแจ้งยอดจะใช้หมายเลขดังกล่าว ไม่เช่นนั้น กระบวนการออกใบแจ้งหนี้ใบสั่งของลูกค้าจะไม่สามารถลงรายการบัญชี และผู้ใช้ POS จะได้รับข้อความแสดงข้อผิดพลาด จากนั้นการลงรายการบัญชีใบแจ้งยอดจะเข้าสู่สถานะข้อผิดพลาด สถานะข้อผิดพลาดนี้จะเกิดขึ้นแม้เมื่อมีการเปิดสินค้าคงคลังติดลบสำหรับผลิตภัณฑ์

การปรับปรุงที่ดำเนินการใน Retail รุ่น 10.0.4 และที่ใหม่กว่าจะช่วยรับประกันว่า เมื่อเปิดสินค้าคงคลังติดลบสำหรับสินค้าที่มีการติดตามแบบชุดงาน การออกใบแจ้งหนี้สำหรับใบสั่งของลูกค้าและการออกใบแจ้งหนี้ใบสั่งขายผ่านการลงรายการบัญชีใบแจ้งยอดจะไม่ถูกบล็อคสำหรับสินค้าเหล่านั้นหากสินค้าคงคลังเป็น 0 (ศูนย์) หรือไม่มีหมายเลขชุดงาน ฟังก์ชันใหม่นี้จะใช้รหัสชุดงานเริ่มต้นกับรายการขายเมื่อไม่มีหมายเลขชุดงาน

หากต้องการกำหนดรหัสชุดงานเริ่มต้นที่ใช้กับใบสั่งของลูกค้า ในหน้า **พารามิเตอร์ Commerce** บนแท็บ **ใบสั่งของลูกค้า** บนแท็บด่วน **ใบสั่ง** ให้ตั้งค่าฟิลด์ **รหัสชุดงานเริ่มต้น**

หากต้องการกำหนดรหัสชุดงานเริ่มต้นที่ใช้กับการออกใบแจ้งหนี้ใบสั่งขายผ่านการลงรายการบัญชีใบแจ้งยอด ในหน้า **พารามิเตอร์ Commerce** บนแท็บ **การลงรายการบัญชี** บนแท็บด่วน **การอัปเดตสินค้าคงคลัง** ให้ตั้งค่าฟิลด์ **รหัสชุดงานเริ่มต้น**

> [!NOTE]
> ฟังก์ชันนี้สามารถใช้ได้เฉพาะเมื่อมีการเปิดการจัดการคลังสินค้าขั้นสูงสำหรับคลังสินค้าและสินค้าของร้านค้าเฉพาะ ในรุ่นถัดไป ฟังก์ชันนี้จะใช้รองรับสถานการณ์ที่ไม่ได้ใช้การจัดการคลังสินค้าขั้นสูงด้วย

> [!NOTE]
> การสนับสนุนสำหรับการจัดการสินค้าที่มีการติดตามเป็นชุดงานที่ปรับปรุงในระหว่างการลงรายการบัญชีใบแจ้งยอดสำหรับสถานการณ์การจัดการคลังสินค้าที่ไม่ใช่ขั้นสูงมีการนำมาใช้ใน Retail รุ่น 10.0.5


[!INCLUDE[footer-include](../includes/footer-banner.md)]