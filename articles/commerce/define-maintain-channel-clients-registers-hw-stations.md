---
title: เชื่อมต่ออุปกรณ์ต่อพ่วงกับการขายหน้าร้าน (POS)
description: บทความนี้ครอบคลุมวิธีการเชื่อมต่ออุปกรณ์ต่อพ่วงกับ Retail POS ของคุณ
author: BrianShook
ms.date: 03/01/2022
ms.topic: article
ms.prod: ''
ms.technology: ''
ms.search.form: RetailTerminalTable, RetailDevice
audience: Application User
ms.reviewer: josaw
ms.custom: 92383
ms.assetid: 83f31ea6-f0a2-4501-9d4d-a37b6eec2599
ms.search.region: global
ms.search.industry: Retail
ms.author: brshoo
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.openlocfilehash: ffee75e1713c7c9d31b1d023cd055c2f1a3fc43d
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8897119"
---
# <a name="connect-peripherals-to-the-point-of-sale-pos"></a>เชื่อมต่ออุปกรณ์ต่อพ่วงกับการขายหน้าร้าน (POS)

[!include [banner](includes/banner.md)]

บทความนี้ครอบคลุมวิธีการเชื่อมต่ออุปกรณ์ต่อพ่วงกับ Retail POS ของคุณ

> [!NOTE]
> สำหรับคำแนะนำในการติดตั้งเฉพาะ ดู [กำหนดค่าและติดตั้งสถานีฮาร์ดแวร์การขายปลีก](retail-hardware-station-configuration-installation.md) และ [กำหนดค่า ติดตั้ง และเปิดใช้งาน Modern POS (MPOS)](retail-modern-pos-device-activation.md)

## <a name="key-components"></a>ส่วนประกอบหลัก

ส่วนประกอบหลายส่วนถูกใช้เพื่อกำหนดความสัมพันธ์ระหว่างร้านค้า การรวมระบบขายหน้าร้าน (POS) หรือช่องทางการลงทะเบียนภายในร้านค้า และอุปกรณ์ต่อพ่วงที่ร้านค้าที่ลงทะเบียนเหล่านั้นหรือช่องทางใช้เพื่อประมวลผลธุรกรรม ส่วนนี้อธิบายถึงแต่ละองค์ประกอบและอธิบายว่าควรใช้งานอย่างไรในการปรับใช้งานร้านค้า

### <a name="pos-registers"></a>เครื่องบันทึกเงินสด POS

การนำทาง: คลิก **การขายปลีกและการค้า** &gt; **การตั้งค่าช่องทาง** &gt; **การตั้งค่า POS** &gt; **ลงทะเบียน**

เครื่องบันทึกเงินสด POS คือเอนทิตีที่ใช้ในการกำหนดลักษณะของอินสแตนซ์ที่ระบุของ POS ลักษณะเหล่านี้รวมถึงโพรไฟล์ฮาร์ดแวร์หรือการตั้งค่าสำหรับอุปกรณ์ต่อพ่วงที่จะใช้ที่เครื่องบันทึกเงินสด ร้านค้าที่แมปไว้กับเครื่องบันทึกเงินสด และประสบการณ์ทางภาพสำหรับผู้ใช้ที่ล็อกออนเข้าสู่เครื่องบันทึกเงินสดนั้น

### <a name="devices"></a>อุปกรณ์

การนำทาง: คลิก **การขายปลีกและการค้า** &gt; **การตั้งค่าช่องทาง** &gt; **การตั้งค่า POS** &gt; **อุปกรณ์**

อุปกรณ์คือเอนทิตีที่แสดงถึงอินสแตนซ์ที่มีอยู่จริงของอุปกรณ์ที่ถูกแมปไปยังเครื่องบันทึกเงินสด POS เมื่อมีการสร้างอุปกรณ์ อุปกรณ์นั้นจะถูกแมปไปยังเครื่องบันทึกเงินสด POS เอนทิตีอุปกรณ์จะติดตามข้อมูลเกี่ยวกับเวลาที่เครื่องบันทึกเงินสด POS ถูกเรียกใช้ ชนิดของไคลเอนต์ที่ถูกใช้ และแพคเกจของแอพลิเคชันที่มีการปรับใช้กับอุปกรณ์เฉพาะ อุปกรณ์มีสองชนิด: **Modern POS ของการขายปลีก** (MPOS) หรือ **Retail Cloud POS** (Cloud POS)

#### <a name="mpos"></a>MPOS

MPOS คือแอพพลิเคชันไคลเอนต์ POS ที่ติดตั้งบน Windows 8.1 หรือระบบปฏิบัติการที่ใช้ PC รุ่นที่ใหม่กว่า ถ้าชนิดแอพพลิเคชัน **Modern POS ของการขายปลีก** ถูกแมปไปยังอุปกรณ์ จะสามารถระบุแพคเกจดาวน์โหลดสำหรับอุปกรณ์เฉพาะได้ สามารถเลือกกำหนดแพคเกจดาวน์โหลดให้รวมแพคเกจการติดตั้งรุ่นอื่นด้วย ความสามารถในการปรับใช้แพคเกจที่แตกต่างกันให้ความยืดหยุ่นในกรณีที่เครื่องบันทึกเงินสด POS ที่แตกต่างกันอาจต้องการการรวมที่แตกต่างกัน MPOS ถูกนำมาปรับใช้ร่วมกับสถานีฮาร์ดแวร์ในตัว

#### <a name="cloud-pos"></a>Cloud POS

Cloud POS คือ POS ที่ใช้เบราว์เซอร์ เนื่องจากจะรันในเบราว์เซอร์ Cloud POS ไม่จำเป็นต้องใช้ Windows 8.1 หรือระบบปฏิบัติการที่ใช้ PC รุ่นที่ใหม่กว่า หากแมปชนิดแอปพลิเคชัน **Retail Cloud POS** กับอุปกรณ์เฉพาะในสำนักงานใหญ่ อุปกรณ์นั้นสามารถใช้ผ่านเบราว์เซอร์โดยไม่จำเป็นต้องดาวน์โหลดหรือติดตั้งแพคเกจ Cloud POS ต้องต้องสถานีฮาร์ดแวร์เพื่อใช้ฮาร์ดแวร์ที่นอกเหนือจากเครื่องอ่านบัตรเครดิตแบบแป้นพิมพ์ที่ใช้การสแกนบาร์โค้ด

### <a name="hardware-profile"></a>โพรไฟล์ฮาร์ดแวร์

การนำทาง: ไปที่ **การขายปลีกและการค้า \> การตั้งค่าช่องทาง \> การตั้งค่า POS \> โพรไฟล์POS \> โปรไฟล์ฮาร์ดแวร์**

โพรไฟล์ฮาร์ดแวร์ระบุฮาร์ดแวร์ที่เชื่อมต่อกับเครื่องบันทึกเงินสด POS ผ่านสถานีฮาร์ดแวร์ที่รวมหรือใช้ร่วมกัน นอกจากนี้โพรไฟล์ฮาร์ดแวร์ยังถูกนำมาใช้เพื่อระบุพารามิเตอร์ตัวประมวลผลการชำระเงินที่ควรจะใช้ในระหว่างการสื่อสารกับชุดพัฒนาซอฟต์แวร์ (SDK) การชำระเงิน SDK การชำระเงินมีการปรับใช้เป็นส่วนหนึ่งของสถานีฮาร์ดแวร์

### <a name="hardware-station"></a>สถานีฮาร์ดแวร์

การนำทาง: ไปที่ **Retail และ Commerce \> ช่องทาง \> ร้านค้า \> ร้านค้าทั้งหมด** เลือกร้านค้าและเลือกแท็บด่วน **สถานีฮาร์ดแวร์**

สถานีฮาร์ดแวร์คืออินสแตนซ์ของตรรกะทางธุรกิจที่กระตุ้นอุปกรณ์ต่อพ่วง POS สถานีฮาร์ดแวร์ถูกติดตั้งร่วมกับ MPOS โดยอัตโนมัติ กล่าวคือสถานีอุปกรณ์สามารถติดตั้งเป็นส่วนประกอบแบบสแตนด์อโลน และเข้าถึงโดย MPOS หรือ Cloud POS ผ่านบริการเว็บได้ สถานีฮาร์ดแวร์ต้องมีการกำหนดที่ระดับช่องทาง

## <a name="scenarios"></a>สถานการณ์จำลอง

### <a name="mpos-with-connected-peripheral-devices"></a>MPOS กับอุปกรณ์ต่อพ่วงที่เชื่อมต่อ

[![การขายหน้าร้านแบบคงที่แบบดั้งเดิม](./media/traditional-300x279.png)](./media/traditional.png)

เมื่อต้องการเชื่อมต่อ MPOS กับอุปกรณ์ต่อพ่วง POS ในสถานการณ์จำลองของ POS แบบคงที่แบบดั้งเดิม ก่อนอื่นให้ไปที่เครื่องบันทึกเงินสด และกำหนดโพรไฟล์ฮาร์ดแวร์ คุณสามารถค้นหาการลงทะเบียน POS ได้ที่ **การขายปลีกและการค้า** &gt; **การตั้งค่าช่องทาง** &gt; **การตั้งค่า POS** &gt; **ลงทะเบียน** 

หลังจากที่คุณได้กำหนดโปรไฟล์ฮาร์ดแวร์ ให้ซิงค์การเปลี่ยนแปลงกับฐานข้อมูลช่องทางโดยใช้กำหนดการจัดจำหน่าย **ลงทะเบียน**  คุณสามารถค้นหากำหนดการจัดจำหน่ายได้ที่ **การขายปลีกและการค้า** &gt; **การขายปลีกและไอทีในเชิงพาณิชย์** &gt; **กำหนดการจัดจำหน่าย** 

ถัดไป ตั้งค่าสถานีฮาร์ดแวร์เฉพาะในช่องทาง ไปที่ **Retail และ Commerce \> ช่องทาง \> ร้านค้า \> ร้านค้าทั้งหมด** และเลือกร้านค้า 

จากนั้น ใน FastTab **สถานีฮาร์ดแวร์** เลือก **เพิ่ม** เพื่อเพิ่มสถานีฮาร์ดแวร์ เลือก **เฉพาะ** เป็นชนิดสถานีฮาร์ดแวร์ แล้วป้อนคำอธิบาย ฟิลด์ **โพรไฟล์ฮาร์ดแวร์** อาจปล่อยว่างไว้เนื่องจากโพรไฟล์ฮาร์ดแวร์ที่ใช้ในสถานการณ์นี้มาจากตัวเครื่องบันทึกเงินสด POS จากนั้นซิงค์การเปลี่ยนแปลงกับช่องทางโดยใช้กำหนดการการกระจาย **การตั้งค่าคอนฟิกช่องทาง** คุณสามารถค้นหากำหนดการกระจายได้ที่ **Retail และ Commerce \> ข้อมูลไอทีสำหรับ Retail และ Commerce \> กำหนดการการกระจาย** 

สุดท้าย ใน MPOS ให้ใช้การดำเนินการ **เลือกสถานีฮาร์ดแวร์** เพื่อเลือกสถานีฮาร์ดแวร์ที่ตรงกับค่าที่คุณป้อนไว้ก่อนหน้าสำหรับคำอธิบาย และตั้งค่าสถานีฮาร์ดแวร์เป็น **ใช้งานอยู่** 

> [!NOTE]
> - การเปลี่ยนแปลงโพรไฟล์ฮาร์ดแวร์บางอย่าง เช่น การเปลี่ยนแปลงไปยังลิ้นชักเงินสด กำหนดให้กะใหม่ต้องถูกเปิด หลังจากที่มีการซิงค์การเปลี่ยนแปลงไปยังช่องทาง
> - Cloud POS ต้องใช้สถานีฮาร์ดแวร์แบบสแตนด์อโลนเพื่อสื่อสารกับอุปกรณ์ต่อพ่วง

### <a name="mpos-or-cloud-pos-with-a-stand-alone-hardware-station"></a>MPOS หรือ Cloud POS ที่มีสถานีฮาร์ดแวร์แบบสแตนด์อโลน

[![อุปกรณ์ต่อพ่วงที่ใช้ร่วมกัน](./media/shared-300x254.png)](./media/shared.png)

ในสถานการณ์จำลองนี้ สถานีฮาร์ดแวร์แบบสแตนด์อโลนจะถูกใช้ร่วมกันระหว่างไคลเอนต์ MPOS และ Cloud POS สถานการณ์นี้จำเป็นต้องให้คุณสร้างสถานีฮาร์ดแวร์ที่ใช้ร่วมกันและระบุแพคเกจดาวน์โหลด พอร์ต และโพรไฟล์ฮาร์ดแวร์ที่สถานีฮาร์ดแวร์ใช้ คุณกำหนดสถานีฮาร์ดแวร์ใหม่โดยการเลือกแท็บด่วน **สถานีฮาร์ดแวร์** ในช่องทางเฉพาะ (**Retail และ Commerce \> ช่องทาง \> ร้านค้า \> ร้านค้าทั้งหมด**) และเพิ่มสถานีฮาร์ดแวร์ใหม่เป้นชนิด **ที่ใช้ร่วมกัน** 

ถัดไป ระบุคำอธิบายที่จะช่วยพนักงานเก็บเงินในการระบุสถานีฮาร์ดแวร์ ในฟิลด์ **ชื่อโฮสต์** ป้อน URL เครื่องโฮสต์ในรูปแบบต่อไปนี้: `https://<MachineName:Port>/HardwareStation` (แทนที่ **&lt;MachineName:Port&gt;** ด้วยชื่อเครื่องจริงของสถานีฮาร์ดแวร์) สำหรับสถานีฮาร์ดแวร์แบบสแตนด์อโลน คุณควรระบุรหัสเทอร์มินัลการโอนเงินทางอิเล็กทรอนิกส์ (EFT) ค่านี้ระบุเทอร์มินัล EFT ที่เชื่อมต่อกับสถานีฮาร์ดแวร์เมื่อตัวเชื่อมต่อการชำระเงินมีการสื่อสารกับผู้ให้บริการชำระเงิน 

จากนั้น จากเครื่องที่จะโฮสต์สถานีฮาร์ดแวร์ ให้ไปยังช่องทางในศูนย์ควบคุม และเลือกสถานีฮาร์ดแวร์ แล้วเลือก **ดาวน์โหลด** เพื่อดาวน์โหลดตัวติดตั้งสถานีฮาร์ดแวร์ และติดตั้งสถานีฮาร์ดแวร์ สำหรับข้อมูลเพิ่มเติมเกี่ยวกับวิธีการติดตั้งสถานีฮาร์ดแวร์ ให้ดู [ตั้งค่าคอนฟิกและติดตั้งสถานีฮาร์ดแวร์การขายปลีก](retail-hardware-station-configuration-installation.md) 

ถัดไป จาก MPOS หรือ Cloud POS ใช้การดำเนินการ **เลือกสถานีฮาร์ดแวร์** เพื่อเลือกสถานีฮาร์ดแวร์ที่ติดตั้งไว้ก่อนหน้านี้ เลือก **คู่** เพื่อสร้างความสัมพันธ์ที่ปลอดภัยระหว่าง POS และสถานีฮาร์ดแวร์ ขั้นตอนนี้จะต้องทำให้เสร็จสิ้นหนึ่งครั้งสำหรับ POS และสถานีฮาร์ดแวร์ทุกชุด 

หลังจากที่สถานีฮาร์ดแวร์ถูกจับคู่แล้ว การดำเนินงานเดียวกันจะนำมาใช้เพื่อทำให้สถานีฮาร์ดแวร์ใช้งานอยู่ในขณะที่มีการใช้งาน สำหรับสถานการณ์นี้ โพรไฟล์ฮาร์ดแวร์ควรถูกกำหนดให้กับสถานีฮาร์ดแวร์ที่ใช้ร่วมกันมากกว่าเครื่องบันทึกเงินสดเอง หากสถานีฮาร์ดแวร์ไม่มีโพรไฟล์ฮาร์ดแวร์ที่กำหนดโดยตรงด้วยเหตุผลบางอย่าง จะใช้โพรไฟล์ฮาร์ดแวร์ที่กำหนดให้กับเครื่องบันทึกเงินสด

## <a name="client-maintenance"></a>การบำรุงรักษาไคลเอนต์

### <a name="registers"></a>เครื่องบันทึกเงินสด

เครื่องบันทึกเงินสด POS จะถูกจัดการผ่านทางเครื่องบันทึกเงินสดเป็นหลัก และผ่านทางโพรไฟล์ที่กำหนดให้กับเครื่องบันทึกเงินสดอีกด้วย แอตทริบิวต์ที่เกี่ยวข้องกับเครื่องบันทึกเงินสดแต่ละเครื่องโดยเฉพาะจะถูกจัดการที่ระดับเครื่องบันทึกเงินสด แอตทริบิวต์เหล่านี้ประกอบด้วยร้านค้าที่ใช้เครื่องบันทึกเงินสด หมายเลขเครื่องบันทึกเงินสด คำอธิบาย และรหัสเทอร์มินัล EFT ที่เกี่ยวข้องกับเครื่องบันทึกเงินสดโดยเฉพาะ

### <a name="pos-profiles"></a>โพรไฟล์ POS

คุณสามารถค้นหาโปรไฟล์ POS ได้ที่ **การขายปลีกและการค้า** &gt; **การตั้งค่าช่องทาง** &gt; **การตั้งค่า POS** &gt; **โปรไฟล์ POS** การจัดการเครื่องบันทึกเงินสดหลายลักษณะผ่านโพรไฟล์อาจมีประโยชน์ เนื่องจากโพรไฟล์สามารถถูกนำมาใช้ร่วมกันระหว่างเครื่องบันทึกเงินสดหลายเครื่อง โปรไฟล์สามารถแมปกับทั้งการลงทะเบียนแต่ละตัวหรือร้านค้าหากโปรไฟล์มีผลกับทุกร้านค้า ส่วนต่อไปนี้อธิบายถึงโพรไฟล์ POS และวิธีการใช้งาน

#### <a name="offline-profile"></a>โพรไฟล์ออฟไลน์

โพรไฟล์ออฟไลน์ถูกตั้งค่าที่ระดับร้านค้า จะถูกนำมาใช้เมื่อต้องการระบุการตั้งค่าการอัพโหลดสำหรับธุรกรรมที่ดำเนินการบนเครื่องบันทึกเงินสด POS ในขณะที่เครื่องบันทึกเงินสดไม่ได้เชื่อมต่อกับฐานข้อมูลช่องทางนั้น

#### <a name="functionality-profile"></a>โพรไฟล์ฟังก์ชัน

โพรไฟล์ฟังก์ชันถูกตั้งค่าที่ระดับร้านค้า ถูกนำมาใช้เพื่อระบุการตั้งค่าทั่วร้านค้าเกี่ยวกับฟังก์ชันที่สามารถดำเนินการได้ที่ POS ความสามารถต่อไปนี้จะถูกจัดการผ่านโพรไฟล์ฟังก์ชัน ความสามารถเหล่านี้จะถูกจัดเรียงตาม FastTab

- FastTab **ทั่วไป** :

    - องค์การระหว่างประเทศว่าด้วยการมาตรฐาน (ISO)
    - สร้างลูกค้าในโหมดออฟไลน์
    - โพรไฟล์ใบเสร็จอีเมล
    - การรับรองความถูกต้องการล็อกออนของพนักงานส่วนกลาง

- FastTab **ฟังก์ชัน** :

    - การจัดการการล็อกออนและการล็อกออนแบบขยาย
    - ลักษณะที่เกี่ยวข้องกับการเงินและสกุลเงินของ POS เช่น ความสามารถในการป้อนราคาและกำหนดว่าต้องมีทศนิยมสำหรับสกุลเงินรองหรือไม่
    - การเปิดใช้งานการลงทะเบียนเวลาผ่าน POS
    - ผลิตภัณฑ์และการชำระเงินปรากฏใน POS และบนใบเสร็จได้อย่างไร
    - การจัดการเมื่อสิ้นสุดวัน
    - พารามิเตอร์การเก็บข้อมูลธุรกรรมฐานข้อมูลช่องทาง
    - ลูกค้าถูกค้นหาและสร้างจาก POS ได้อย่างไร
    - ส่วนลดมีการคำนวณอย่างไร

- FastTab **ยอดเงิน** :

    - ราคาต่ำสุดและสูงสุดที่ได้รับอนุญาต
    - แอพลิเคชันและการคำนวณส่วนลด

- FastTab **รหัสข้อมูล** :

    - ลักษณะทั้งหมดของวิธีจัดการรหัสข้อมูลที่ POS สำหรับรายละเอียด สำหรับรายละเอียด ดูที่ [รหัสข้อมูลและกลุ่มรหัสข้อมูล](info-codes-retail.md)

- FastTab **การกำหนดหมายเลขใบเสร็จ** :

    - ระบุตัวพรางการกำหนดหมายเลขใบเสร็จซึ่งอาจประกอบด้วยเซ็กเมนต์ต่างๆ สำหรับหมายเลขร้านค้า หมายเลขเทอร์มินัล ค่าคงที่ และกำหนดว่าการขาย การส่งคืน และใบเสนอราคาถูกพิมพ์โดยแยกกัน หรือตามลำดับเดียวกันทั้งหมดหรือไม่

#### <a name="receipt-profiles"></a>โพรไฟล์ใบเสร็จ

มีการกำหนดโพรไฟล์ใบเสร็จภายในเครื่องพิมพ์ในโพรไฟล์ฮาร์ดแวร์ ถูกนำมาใช้เมื่อต้องการระบุชนิดใบเสร็จที่ถูกพิมพ์ที่เครื่องพิมพ์เฉพาะ โพรไฟล์ประกอบด้วยการตั้งค่าสำหรับรูปแบบใบเสร็จ และการตั้งค่าที่กำหนดว่าต้องพิมพ์ใบเสร็จเสมอ หรือพนักงานเก็บเงินจะได้รับพร้อมท์เพื่อตัดสินใจว่าต้องพิมพ์ใบเสร็จหรือไม่ เครื่องพิมพ์ที่แตกต่างกันอาจใช้โพรไฟล์ใบเสร็จที่แตกต่างกันได้ด้วย ตัวอย่างเช่น เครื่องพิมพ์ 1 เป็นเครื่องพิมพ์ใบรับทางความร้อน มาตรฐาน และดังนั้นจึงมีรูปแบบใบเสร็จที่เล็กกว่า อย่างไรก็ตาม เครื่องพิมพ์ 2 เป็นเครื่องพิมพ์ใบเสร็จขนาดเต็มรูปแบบที่ถูกนำมาใช้ในการพิมพ์ใบสั่งของลูกค้าเท่านั้น ซึ่งจำเป็นต้องมีเนื้อที่ว่างเพิ่มเติม สำหรับข้อมูลเพิ่มเติม ดูที่ [ตั้งค่าคอนฟิกโพรไฟล์ใบเสร็จ](configure-emailed-receipt-formats.md#configure-a-receipt-profile)

#### <a name="hardware-profiles"></a>โพรไฟล์ฮาร์ดแวร์

โพรไฟล์ฮาร์ดแวร์ได้รับการอธิบายว่าเป็นส่วนประกอบสำหรับการตั้งค่าไคลเอ็นต์ก่อนหน้านี้ในบทความนี้ โพรไฟล์ฮาร์ดแวร์จะถูกกำหนดไปยังเครื่องบันทึกเงินสด POS หรือสถานีฮาร์ดแวร์ที่ใช้ร่วมกันโดยตรง และใช้ในการระบุชนิดของอุปกรณ์ที่เครื่องบันทึกเงินสด POS หรือสถานีฮาร์ดแวร์เฉพาะใช้ โพรไฟล์ฮาร์ดแวร์จะถูกนำมาใช้เพื่อระบุการตั้งค่า EFT ที่ใช้ในการสื่อสารกับ SDK การชำระเงินด้วย

#### <a name="visual-profiles"></a>โพรไฟล์ภาพ

โพรไฟล์ภาพจะถูกใช้ระบุชุดรูปแบบให้กับเครื่องบันทึกเงินสดเฉพาะและที่ระดับเครื่องบันทึกเงินสด โพรไฟล์ประกอบด้วยการตั้งค่าสำหรับชนิดของแอพลิเคชันที่จะใช้ (MPOS หรือ Cloud POS) สีอักขระการออกเสียงและชุดรูปแบบ ชุดรูปแบบอักษร และพื้นหลังหน้าลงชื่อเข้าใช้ และพื้นหลัง POS สำหรับข้อมูลเพิ่มเติม ดูที่ [สร้างโพรไฟล์ภาพของการขายหน้าร้าน (POS)](tasks/create-pos-visual-profile-2016-02.md) 

### <a name="custom-fields"></a>ฟิลด์ที่กำหนดเอง

คุณสามารถสร้างฟิลด์ที่กำหนดเองเมื่อต้องการเพิ่มฟิลด์ที่ไม่มีแบบสำเร็จรูปไปยัง POS สำหรับข้อมูลเพิ่มเติมเกี่ยวกับวิธีการใช้ฟิลด์ที่กำหนดเอง ดูที่ [การทำงานกับประกาศบล็อกของฟิลด์กำหนดเอง](https://blogs.msdn.microsoft.com/axsupport/2012/08/06/ax-for-retail-2012-working-with-custom-fields/)

### <a name="language-text"></a>ข้อความภาษา

คุณสามารถแทนที่สตริงเริ่มต้นใน POS ได้โดยใช้รายการข้อความภาษา เมื่อต้องการแทนที่สตริงใน POS ให้เพิ่มรายการข้อความใหม่ จากนั้นระบุรหัส สตริงเริ่มต้นที่ควรถูกแทนที่ และข้อความที่ควรจะแสดงที่ POS แทนสตริงเริ่มต้น

### <a name="channel-reports-configuration"></a>การตั้งค่าคอนฟิกรายงานช่องทาง

คุณตั้งค่ารายงานที่มีอยู่ที่ช่องทางในหน้า **การกำหนดค่ารายงานของช่องทาง** . คุณสามารถสร้างรายงานใหม่โดยการระบุข้อกำหนด XML ของรายงาน และการกำหนดรายงานให้กับกลุ่มสิทธิ์เฉพาะที่ POS

### <a name="devices"></a>อุปกรณ์

มีอธิบายเกี่ยวกับอุปกรณ์ก่อนหน้านี้ในบทความนี้ ซึ่งจะถูกนำมาใช้ในการจัดการการเรียกใช้เครื่องบันทึกเงินสด POS เฉพาะ อุปกรณ์ยังถูกนำมาใช้ในการระบุแอพพลิเคชันที่ใช้สำหรับเครื่องบันทึกเงินสดเฉพาะ และแพ็คเกจการติดตั้งที่ควรใช้ในการติดตั้งไคลเอ็นต์ MPOS อีกด้วย นี่คือสถานะการเรียกใช้อุปกรณ์:

- **ค้างอยู่**– อุปกรณ์พร้อมสำหรับการเรียกใช้
- **เรียกใช้แล้ว**– มีการเรียกใช้อุปกรณ์แล้ว
- **ปิดใช้งาน** – อุปกรณ์ถูกปิดการใช้งานทั้งในสำนักงานใหญ่หรือผ่านทาง POS
- **ปิดใช้งาน**– อุปกรณ์ถูกปิดใช้งาน

ข้อมูลที่เกี่ยวข้องกับการเรียกใช้เพิ่มเติมประกอบด้วยผู้ปฏิบัติงานที่เปลี่ยนสถานะการเรียกใช้อุปกรณ์ การลงเวลาการเรียกใช้ และมีการตรวจสอบการตั้งค่าคอนฟิกอุปกรณ์หรือไม่

### <a name="client-data-synchronization"></a>การซิงโครไนส์ข้อมูลไคลเอนต์

การเปลี่ยนแปลงทั้งหมดไปยังไคลเอนต์ POS ยกเว้นการเปลี่ยนแปลงสถานะการเรียกใช้อุปกรณ์ จะต้องสามารถซิงค์ไปยังฐานข้อมูลช่องทางเพื่อให้มีผลบังคับใช้ ในการซิงค์การเปลี่ยนแปลงกับฐานข้อมูลช่องทาง ให้นำทางไปยัง **การขายปลีกและการค้า** &gt; **การขายปลีกและไอทีในเชิงพาณิชย์** &gt; **กำหนดการจัดจำหน่าย** และเรียกใช้กำหนดการจัดจำหน่ายที่ต้องการ สำหรับการเปลี่ยนแปลงไคลเอนต์ คุณควรเรียกใช้ **การลงทะเบียน** และกำหนดการจัดจำหน่าย **การกำหนดค่าช่องทาง** 

## <a name="additional-resources"></a>ทรัพยากรเพิ่มเติม

[ตั้งค่าคอนฟิกและติดตั้ง Retail Hardware Station](retail-hardware-station-configuration-installation.md)


[!INCLUDE[footer-include](../includes/footer-banner.md)]
