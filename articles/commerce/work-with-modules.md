---
title: ใช้งานโมดูล
description: หัวข้อนี้จะอธิบายว่าจะใช้โมดูลเมื่อไรและอย่างไรใน Microsoft Dynamics 365 Commerce
author: v-chgri
manager: annbe
ms.date: 12/12/2019
ms.topic: article
ms.prod: ''
ms.service: dynamics-365-commerce
ms.technology: ''
ms.search.form: ''
audience: Application User
ms.reviewer: v-chgri
ms.search.scope: Retail, Core, Operations
ms.search.region: Global
ms.search.industry: ''
ms.author: phinneyridge
ms.search.validFrom: 2019-10-31
ms.dyn365.ops.version: Release 10.0.5
ms.openlocfilehash: 3c4161e7a40cdbbb40292a6ce9acab58347460bd
ms.sourcegitcommit: 36857283d70664742c8c04f426b231c42daf4ceb
ms.translationtype: HT
ms.contentlocale: th-TH
ms.lasthandoff: 12/20/2019
ms.locfileid: "2914805"
---
# <a name="work-with-modules"></a>ใช้งานโมดูล

หัวข้อนี้จะอธิบายว่าจะใช้โมดูลเมื่อไรและอย่างไรใน Microsoft Dynamics 365 Commerce

[!include [banner](includes/preview-banner.md)]
[!include [banner](includes/banner.md)]

## <a name="overview"></a>ภาพรวม

โมดูลเป็นบล็อกส่วนประกอบเชิงตรรกะที่ประกอบขึ้นเป็นโครงสร้างหน้าของคุณ และมีวัตถุประสงค์และขอบเขตที่หลากหลาย โมดูลบางโมดูลเป็นคอนเทนเนอร์ระดับสูง และวัตถุประสงค์ของโมดูลคือรองรับและจัดระเบียบโมดูลอื่น ๆ (โมดูลรอง) เท่านั้น โมดูลอื่น ๆ เช่น โมดูลการจัดวางภาพอย่างง่าย มีวัตถุประสงค์ที่เฉพาะเจาะจงมาก โมดูลอื่น ๆ เช่น โมดูลแบบวงล้อ จะอยู่ระหว่างโมดูลสองประเภทนั้น

โดยค่าเริ่มต้น ไซต์ Dynamics 365 Commerce ของคุณจะมีไลบรารีโมดูลชุดเริ่มต้นที่ช่วยให้คุณสามารถบรรลุในสถานการณ์อีคอมเมิร์ซขั้นพื้นฐานส่วนใหญ่ได้ คุณควรจะสามารถสร้างไซต์อีคอมเมิร์ซแบบครอบคลุมตั้งแต่ต้นจนจบได้โดยใช้เพียงโมดูลเหล่านี้ อย่างไรก็ตาม คุณอาจต้องการเลือกกำหนดโมดูลเหล่านี้หรือสร้างโมดูลที่กำหนดเองใหม่สำหรับความต้องการเฉพาะ ถ้าคุณต้องการสร้างโมดูลที่กำหนดเอง ชุดพัฒนาซอฟต์แวร์ (SDK) การออกแบบโมดูลมีพร้อมให้คุณใช้งานเพื่อช่วยคุณสร้างไลบรารีโมดูลที่กำหนดเอง

## <a name="container-modules-and-slots"></a>โมดูลคอนเทนเนอร์และช่อง

ดังที่ได้กล่าวถึงก่อนหน้านี้ บางโมดูลถูกออกแบบมาเพื่อรองรับโมดูลรองไว้ โมดูลเหล่านี้เรียกว่า *คอนเทนเนอร์* ซึ่งอนุญาตให้มีลำดับชั้นของโมดูลที่ซ้อนกัน โมดูลคอนเทนเนอร์จะมี *ช่อง* ช่องจะใช้ในการจัดการเค้าโครงและวัตถุประสงค์ของโมดูลรองในคอนเทนเนอร์ ตัวอย่างต่อไปนี้คือโมดูลคอนเทนเนอร์ของหน้าพื้นฐาน (โมดูลระดับบนสุดสำหรับหน้าใด ๆ) ที่กำหนดช่องสำคัญหลายช่อง:

- ช่องส่วนหัว
- ช่องเนื้อหา
- ช่องส่วนท้าย

นักพัฒนาโมดูลจะกำหนดช่องเหล่านี้ และกำหนดว่ามีโมดูลรองใดบ้างและมีโมดูลรองกี่โมดูลที่จะสามารถอยู่ในโมดูลนี้ได้ ตัวอย่างเช่น ช่องส่วนหัวอาจสนับสนุนโมดูลเดียวเท่านั้นในประเภท **โมดูลส่วนหัว** ในขณะที่ช่องเนื้อหาอาจสนับสนุนโมดูลได้ไม่จำกัดจำนวนในประเภทใดก็ได้ (ยกเว้นโมดูลคอนเทนเนอร์ของหน้าอื่น)

ในเครื่องมือการสร้าง ผู้สร้างหน้าไม่จำเป็นต้องทราบมาก่อนล่วงหน้าว่าโมดูลใดสามารถและไม่สามารถใส่ในช่องแต่ละช่องได้ เมื่อผู้สร้างหน้าเลือกช่องแล้วลองเลือกโมดูลที่จะเพิ่มเข้าไป พวกเขาจะเห็นมุมมองที่มีการกรองชนิดของโมดูลที่ได้รับการสนับสนุนในช่องนั้น

## <a name="content-modules"></a>โมดูลเนื้อหา

โมดูลเนื้อหามีองค์ประกอบที่เป็นเนื้อหาและสื่อ เช่น ข้อความ (ตัวอย่างเช่น พาดหัว ย่อหน้า และลิงก์) หรือข้อมูลอ้างอิงของสินทรัพย์ (ตัวอย่างเช่น รูปภาพ วิดีโอ และ PDF) ตัวอย่างของชนิดโมดูลเนื้อหาโดยทั่วไป ได้แก่ **ฮีโร่** **คุณลักษณะ** และ **แบนเนอร์** โมดูลของสามชนิดนี้อาจประกอบด้วยข้อความหรือสื่อ และไม่ได้ต้องการโมดูลรองใด ๆ เพื่อให้บางสิ่งแสดงขึ้นบนหน้า

ส่วนมาก กิจกรรมการสร้างหน้าและเนื้อหาวันต่อวันโดยทั่วไปจะเกี่ยวข้องกับโมดูลเนื้อหา โดยส่วนใหญ่แล้วเนื่องจากโมดูลเหล่านี้จะกำหนดเนื้อหาจริงที่จะแสดงขึ้นในโมดูลคอนเทนเนอร์หลัก มีโมดูลเนื้อหาจำนวนมากที่พร้อมใช้งาน และโดยทั่วไปแล้ว โมดูลเหล่านี้จะเป็นส่วนสุดท้ายที่คุณจะเพิ่มลงในลำดับชั้นของหน้าของโมดูลที่ซ้อนกัน

แผนภาพต่อไปนี้แสดงว่าโมดูลซ้อนกันอยู่อย่างไรในช่องโมดูลคอนเทนเนอร์หลัก

![โมดูลที่ซ้อนกัน](../commerce/media/basic-module-nesting.png)

## <a name="add-or-remove-modules"></a>เพิ่มหรือลบโมดูล

กระบวนงานต่อไปนี้จะอธิบายวิธีการเพิ่มและลบโมดูล

### <a name="add-a-module"></a>เพิ่มโมดูล

เมื่อต้องการเพิ่มโมดูลไปที่ช่องหรือคอนเทนเนอร์ในหน้าหน้าหนึ่ง ให้ทำตามขั้นตอนต่อไปนี้

1. ในบานหน้าต่างเค้าร่างด้านซ้าย ให้เลือกคอนเทนเนอร์หรือช่องที่สามารถเพิ่มโมดูลรองได้

    > [!NOTE]
    > ผู้ออกแบบโมดูลจะกำหนดรายการของชนิดโมดูลที่สามารถเพิ่มเข้าไปในช่องโมดูลเฉพาะได้ ผู้สร้างเท็มเพลตจะสามารถจำกัดตัวเลือกโมดูลที่อนุญาตเพื่อช่วยรับประกันประสิทธิภาพโปรแกรมค้นหา (SEO) และประสิทธิภาพของการสร้างให้สอดคล้องกันระหว่างหน้าทั้งหมดที่สร้างขึ้นจากเท็มเพลตแต่ละเท็มเพลตโดยเฉพาะ

1. เลือกปุ่มจุดไข่ปลา (**...**) สำหรับโมดูล แล้วเลือก **เพิ่มโมดูล** กล่องโต้ตอบ **เพิ่มโมดูล** จะปรากฏขึ้น กล่องโต้ตอบนี้จะถูกกรองโดยอัตโนมัติเพื่อให้แสดงเฉพาะโมดูลที่สนับสนุนในคอนเทนเนอร์หรือช่องที่เลือกเท่านั้น รายการของโมดูลจะถูกกำหนดโดยเท็มเพลตของหน้าหรือข้อกำหนดของโมดูลคอนเทนเนอร์

    > [!NOTE]
    > ถ้าคอนเทนเนอร์หรือช่องไม่สนับสนุนโมดูลรองใหม่ ตัวเลือก **เพิ่มโมดูล** จะใช้งานไม่ได้

1. ในกล่องโต้ตอบ ให้ค้นหาและเลือกโมดูลที่จะเพิ่มในหน้าของคุณ

    > [!TIP]
    > **คุณลักษณะ** และ **ฮีโร่** เป็นชนิดโมดูลที่ดีสำหรับผู้เริ่มต้นในการทำงานด้วย

1. เลือก **ตกลง** เพื่อเพิ่มโมดูลที่เลือกลงในคอนเทนเนอร์หรือช่องที่เลือกไว้บนหน้าของคุณ

### <a name="remove-a-module"></a>ลบโมดูล

เมื่อต้องการลบโมดูลใดโมดูลหนึ่งออกจากช่องหรือคอนเทนเนอร์บนหน้า ให้ทำตามขั้นตอนต่อไปนี้

1. ในบานหน้าต่างเค้าร่างทางด้านซ้าย ให้เลือกปุ่มจุดไข่ปลาที่อยู่ถัดจากชื่อโมดูลที่ต้องการลบ แล้วเลือกปุ่มถังขยะ
1. เมื่อคุณต้องยืนยันว่าคุณต้องการลบโมดูลหรือไม่ ให้เลือก **ตกลง**

## <a name="configure-modules"></a>ตั้งค่าโมดูล

กระบวนงานต่อไปนี้จะอธิบายวิธีการตั้งค่าโมดูลเนื้อหาและโมดูลคอนเทนเนอร์

### <a name="configure-a-content-module"></a>ตั้งค่าโมดูลเนื้อหา

เมื่อต้องการตั้งค่าโมดูลเนื้อหาบนหน้าใดหน้าหนึ่ง ให้ทำตามขั้นตอนต่อไปนี้

1. ในบานหน้าต่างเค้าร่างทางด้านซ้าย ให้เลือกชนิดโมดูลเนื้อหา (ตัวอย่างเช่น **ลักษณะ** **ฮีโร่** หรือ **แบนเนอร์**)
1. ในบานหน้าต่างคุณสมบัติทางด้านขวา ให้ขยายตัวควบคุมที่ซ้อนกันอยู่ โดยเลือกหัวข้อและตั้งค่าการควบคุมใด ๆ ที่จำเป็น
1. ถ้าบานหน้าต่างคุณสมบัติมีส่วน **การตั้งค่าข้อมูล** ให้เลือกส่วนนั้นเพื่อขยาย ถ้าไม่มี ให้ไปที่ขั้นตอนที่ 5
1. ถ้ามีปุ่ม **เพิ่มแหล่งข้อมูล** ให้เลือกปุ่มนั้น แล้วเลือกรายการเนื้อหาที่จะเพิ่ม
1. ป้อนการตั้งค่าสำหรับการควบคุมโมดูลที่จำเป็นหรือที่ต้องการ
1. เลือก **บันทึก**

### <a name="configure-a-container-module"></a>การตั้งค่าโมดูลคอนเทนเนอร์

เมื่อต้องการตั้งค่าคอนเทนเนอร์บนหน้าใดหน้าหนึ่ง ให้ทำตามขั้นตอนต่อไปนี้

1. เลือกโมดูลคอนเทนเนอร์โมดูลหนึ่งบนหน้าของคุณ (ตัวอย่างเช่น โมดูลคอนเทนเนอร์แบบวงล้อหรือแบบลื่นไหล)
1. ในบานหน้าต่างคุณสมบัติทางด้านขวา ให้ขยายตัวควบคุมที่ซ้อนกันอยู่ โดยเลือกหัวข้อและตั้งค่าการควบคุมใด ๆ ที่จำเป็น
1. ในบานหน้าต่างเค้าร่างทางด้านซ้าย ให้เลือกปุ่มจุดไข่ปลาที่อยู่ถัดจากชื่อคอนเทนเนอร์หรือชื่อของช่องใด ๆ ในคอนเทนเนอร์ แล้วเลือก **เพิ่มโมดูล** จากนั้นเพิ่มโมดูลรองให้กับคอนเทนเนอร์ที่เลือก สำหรับข้อมูลเพิ่มเติม โปรดดูที่กระบวนงาน [เพิ่มโมดูล](#add-a-module) ที่กล่าวถึงก่อนหน้านี้ในหัวข้อนี้
1. ถ้ามีโมดูลรองหลายโมดูลอยู่ระดับเดียวกันในคอนเทนเนอร์หลัก คุณสามารถเปลี่ยนลำดับการแสดงผลในคอนเทนเนอร์หลักได้ เลือกปุ่มจุดไข่ปลาสำหรับโมดูล แล้วใช้ปุ่มลูกศรขึ้นและปุ่มลูกศรลง

## <a name="additional-resources"></a>แหล่งข้อมูลเพิ่มเติม

[ภาพรวมของเท็มเพลตและเค้าโครง](templates-layouts-overview.md)

[ใช้งานเท็มเพลต](work-with-templates.md)

[ใช้งานเค้าโครงที่กำหนดไว้ล่วงหน้า](work-with-layouts.md)

[ใช้งานส่วนย่อย](work-with-fragments.md)

[เพิ่มโมดูลคอนเทนเนอร์ไปยังหน้า](add-container-module.md)

[เพิ่มโมดูลการจัดวางเนื้อหาไปยังหน้า](add-content-placement-modules.md)

[ทำงานกับกลุ่มการเผยแพร่](publish-groups.md)

