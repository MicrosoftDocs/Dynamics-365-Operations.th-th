---
title: คำถามที่ถามบ่อยเกี่ยวกับการจัดการการเปลี่ยนแปลงทางวิศวกรรม
description: หัวข้อนี้ให้คำตอบของคำถามที่ถามบ่อยเกี่ยวกับคุณลักษณะการจัดการการเปลี่ยนแปลงทางวิศวกรรม
author: t-benebo
ms.date: 03/25/2021
ms.topic: article
audience: Application User
ms.reviewer: kamaybac
ms.search.region: Global
ms.author: benebotg
ms.search.validFrom: 2021-03-25
ms.dyn365.ops.version: 10.0.18
ms.openlocfilehash: 9c95c1f2342654ca2bbee57959becc85291eebbc
ms.sourcegitcommit: a7649b361ec54b49c0e9ee1c1c63a8815f320225
ms.translationtype: HT
ms.contentlocale: th-TH
ms.lasthandoff: 06/04/2021
ms.locfileid: "6187282"
---
# <a name="engineering-change-management-faq"></a>คำถามที่ถามบ่อยเกี่ยวกับการจัดการการเปลี่ยนแปลงทางวิศวกรรม

[!include [banner](../includes/banner.md)]

หัวข้อนี้ให้คำตอบของคำถามที่ถามบ่อยเกี่ยวกับคุณลักษณะการจัดการการเปลี่ยนแปลงทางวิศวกรรม

## <a name="should-i-track-the-version-in-transactions"></a>ฉันควรจะติดตามเวอร์ชันในธุรกรรมหรือไม่

เมื่อคุณสร้างประเภทการเปลี่ยนแปลงทางวิศวกรรม หน้า **รายละเอียดประเภทการเปลี่ยนแปลงทางวิศวกรรม** จะมีตัวเลือกที่มีชื่อว่า **ติดตามเวอร์ชันในธุรกรรม** การตั้งค่านี้คืออะไร และทำอะไรบ้าง

- ถ้าคุณตั้งค่าตัวเลือก **ติดตามเวอร์ชันในธุรกรรม** เป็น *ใช่* จะมีการกรองข้อมูลฟิลด์ **กลุ่มมิติ** เพื่อให้แสดงเฉพาะกลุ่มมิติที่มีเวอร์ชันเป็นมิติที่ใช้งานอยู่
- ถ้าคุณตั้งค่าตัวเลือก **ติดตามเวอร์ชันในธุรกรรม** เป็น *ไม่* จะมีการกรองข้อมูลฟิลด์ **กลุ่มมิติ** เพื่อให้แสดงเฉพาะกลุ่มมิติที่มีเวอร์ชันมิติ เป็นเวอร์ชันมิติที่ **ไม่ได้** ใช้งานอยู่

### <a name="if-you-track-the-version-in-transactions"></a>หากคุณติดตามเวอร์ชันในธุรกรรม

ให้กับประเภทวิศวกรรมซึ่งคุณได้เลือกกลุ่มมิติซึ่งเวอร์ชันเป็นมิติที่ใช้งานอยู่ คุณจะติดตามเวอร์ชันในธุรกรรมต่างๆ ของผลิตภัณฑ์ในประเภทนั้น ในกรณีนี้ ผลิตภัณฑ์ทางวิศวกรรมจะเป็นผลิตภัณฑ์หลัก และผลิตภัณฑ์แต่ละรุ่นจะเป็นผลิตภัณฑ์ย่อยที่ใช้มิติเวอร์ชัน สามารถใช้มิติอื่นร่วมกับมิติเวอร์ชันได้

ในกรณีนี้ เวอร์ชันวิศวกรรมแต่ละเวอร์ชันจะถือว่าเป็นตัวแปรในกระบวนการทั้งหมด ดังนั้น ถ้าคุณมีตัวแปรเฉพาะในธุรกรรม (เพื่อให้คุณสามารถระบุว่ามีการขายหรือซื้อตัวแปรใด) คุณต้องจัดการสต็อกของแต่ละเวอร์ชัน การวางแผนหลักจะวางแผนการจัดหาวัสดุให้กับแต่ละเวอร์ชัน และอื่นๆ ถ้าคุณถอนเวอร์ชันจากตลาด คุณต้องปรับปรุงวันที่เริ่มมีผลบังคับและวันที่สิ้นสุดการมีผลบังคับด้วยตนเอง เพื่อให้สะท้อนถึงการเปลี่ยนแปลง คุณต้องจัดการสินค้าคงคลังด้วย เพื่อให้แน่ใจว่าคุณไม่มีสินค้าในเวอร์ชันที่ไม่ได้ใช้ในคลังสินค้าของคุณ

ถึงแม้ว่าตัวเลือกนี้จะต้องใช้ความพยายามในการจัดการมากขึ้น แต่ขอแนะนาว่าถ้าคุณต้องมีการติดตามเวอร์ชันที่เฉพาะเจาะจงซึ่งใช้ในแต่ละธุรกรรมสูง

### <a name="if-you-dont-track-the-version-in-transactions"></a>หากคุณไม่ติดตามเวอร์ชันในธุรกรรม

ให้กับประเภทวิศวกรรมซึ่งคุณได้เลือกกลุ่มมิติซึ่งเวอร์ชันเป็นมิติที่ **ไม่ได้** ใช้งานอยู่ คุณจะ **ไม่ได้** ติดตามเวอร์ชันในธุรกรรมต่างๆ ของผลิตภัณฑ์ในประเภทนั้น ในกรณีนี้ ถ้าคุณไม่ได้ใช้มิติอื่น ผลิตภัณฑ์วิศวกรรมจะเป็นผลิตภัณฑ์เฉพาะ ผลิตภัณฑ์จะยังคงเป็นเวอร์ชัน และคุณสามารถจัดการข้อมูลเกี่ยวกับเวอร์ชันเฉพาะ (ตัวอย่างเช่น สูตรการผลิต \[BOM] และเส้นทาง) แต่คุณจะไม่สามารถติดตามเวอร์ชันที่ระบุที่ใช้ในแต่ละธุรกรรมได้ วันที่เริ่มมีผลบังคับใช้และวันที่สิ้นสุดที่มีผลบังคับใช้ จะบ่งชี้การมีผลบังคับใช้ของแต่ละเวอร์ชัน

ตัวเลือกนี้จะจัดการได้ง่ายขึ้นมาก เนื่องจากถ้าคุณต้องการเปลี่ยนจากเวอร์ชันหนึ่งเป็นอีกเวอร์ชันหนึ่ง คุณเพียงต้องสร้างการเปลี่ยนแปลงที่ต้องใช้ในคำสั่งเปลี่ยนแปลง จากนั้นอัปเดตวันที่เริ่มต้นและวันที่สิ้นสุดที่มีผลบังคับใช้ในเวอร์ชันวิศวกรรม จากนั้นกระบวนการผลิตจะเบิกสินค้า BOM และกระบวนการผลิตที่ต้องใช้กับผลิตภัณฑ์ (และเวอร์ชันเฉพาะ)

องค์กรส่วนใหญ่เลือกตัวเลือกนี้ เนื่องจากให้เวอร์ชันและการจัดการการเปลี่ยนแปลง แต่ไม่เพิ่มโสหุ้ยการติดตามเวอร์ชันในแต่ละธุรกรรม ในสินค้าคงคลัง และในระหว่างการวางแผนหลัก

## <a name="which-fields-are-copied-from-the-released-item-template"></a>ฟิลด์ใดจะถูกคัดลอกจากแม่แบบสินค้าที่นำออกใช้

เมื่อบริษัทวิศวกรรมสร้างผลิตภัณฑ์วิศวกรรม ผลิตภัณฑ์นั้นจะถูกสร้างขึ้นเป็นผลิตภัณฑ์ที่ปล่อยในบริษัทวิศวกรรม ผลิตภัณฑ์ที่ปล่อยซึ่งสร้างขึ้นจะขึ้นอยู่กับ *เท็มเพลตสินค้าที่ปล่อย* ที่เลือก (เท็มเพลตสินค้าที่ปล่อยคือตัวผลิตภัณฑ์ที่ปล่อยที่มีอยู่) เท็มเพลตสินค้าที่ปล่อยยังใช้เมื่อผลิตภัณฑ์ถูกปล่อยในบริษัทที่ปฏิบัติการด้วย ในแต่ละกรณี เท็มเพลตสินค้าที่ปล่อยจะกําหนดค่าฟิลด์ส่วนใหญ่ของผลิตภัณฑ์ที่ปล่อย และค่าเหล่านั้นมาจากหน้า **รายละเอียดผลิตภัณฑ์ที่ปล่อย** ที่เกี่ยวข้อง

ตารางต่อไปนี้แสดงฟิลด์ที่คัดลอกระหว่างกระบวนการเหล่านี้

| แท็บด่วน | ฟิลด์ที่คัดลอกในการสร้างผลิตภัณฑ์ในบริษัทวิศวกรรม | ฟิลด์ที่คัดลอกเมื่อปล่อยไปยังบริษัทที่ปฏิบัติการ |
|---|---|---|
| **ทั่วไป** | ฟิลด์ทั้งหมดในส่วน **การจัดการ** | ฟิลด์เดียวกับที่คัดลอกมาเพื่อบริษัทวิศวกรรม |
| **การซื้อ** | ฟิลด์ทั้งหมด | ฟิลด์ทั้งหมดยกเว้น **หน่วย** |
| **ขาย** | ฟิลด์ทั้งหมดในส่วนต่อไปนี้: **ใบสั่งขาย** **การจัดการ** **ภาษี** **การอัปเดตราคา** **ราคาขายพื้นฐาน** **ค่าธรรมเนียม** **ส่วนลด** และ **ผลิตภัณฑ์อื่น** | ฟิลด์เดียวกันทั้งหมดที่คัดลอกมาเพื่อบริษัทวิศวกรรม ยกเว้น **หน่วย** |
| **การค้าต่างประเทศ** | ฟิลด์ทั้งหมด | ฟิลด์ทั้งหมด |
| **จัดการสินค้าคงคลัง** | ฟิลด์และส่วนทั้งหมด *ยกเว้น* **มิติทางกายภาพ** และ **น้ำหนักจริง** | ฟิลด์เดียวกันทั้งหมดที่คัดลอกมาเพื่อบริษัทวิศวกรรม ยกเว้น **หน่วย** |
| **วิศวกร** **แผน** **จัดการต้นทุน** **จัดการโครงการ** **มิติทางการเงิน** และ **คลังสินค้า** | ฟิลด์ทั้งหมด | ฟิลด์ทั้งหมดยกเว้น **หน่วย BOM** |
| **ผลิตภัณฑ์ย่อย** | ฟิลด์ทั้งหมดในส่วน **ผลิตภัณฑ์ย่อยเริ่มต้น** | ฟิลด์เดียวกับที่คัดลอกมาเพื่อบริษัทวิศวกรรม |

นอกจากฟิลด์ที่แสดงในตารางก่อนหน้านี้แล้ว การตั้งค่าใบสั่งเริ่มต้นทั้งหมดจะถูกคัดลอกมาจากเท็มเพลตสินค้าที่ปล่อย ทั้งเมื่อสร้างผลิตภัณฑ์ในบริษัทวิศวกรรม และเมื่อมีการปล่อยลงในบริษัทที่ปฏิบัติงานแล้ว (เมื่อต้องการดูการตั้งค่าใบสั่งเริ่มต้นเกี่ยวกับเท็มเพลตสินค้าที่ปล่อย ให้เปิดหน้า **รายละเอียดผลิตภัณฑ์ที่ปล่อย** ที่เกี่ยวข้อง บนบานหน้าต่างการปฏิบัติการ บนแท็บ **จัดการสินค้าคงคลัง** ให้เลือก **การตั้งค่าใบสั่งเริ่มต้น**)

## <a name="should-i-create-a-separate-legal-entity-for-engineering-products-or-use-an-existing-legal-entity"></a>ฉันควรสร้างนิติบุคคลที่แยกต่างหากเพื่อผลิตภัณฑ์วิศวกรรมหรือใช้นิติบุคคลที่มีอยู่หรือไม่

ความต้องการทางธุรกิจของคุณจะตัดสินว่า คุณควรสร้างนิติบุคคลใหม่ให้เพื่อผลิตภัณฑ์วิศวกรรมหรือไม่

ด้วยการสร้างบริษัทวิศวกรรมแยกต่างหาก คุณสามารถเก็บข้อมูลวิศวกรรมแยกต่างหากแล้วเพิ่มการปรับเปลี่ยน ตามที่บริษัทปฏิบัติงานในพื้นที่ของคุณต้องการ ด้วยวิธีนี้ คุณสามารถบรรลุเป้าหมายต่อไปนี้:

- รักษาเอนทิตีแยกต่างหากที่มีการสร้างและจัดการผลิตภัณฑ์วิศวกรรม
- ป้องกันไม่ให้ผลิตภัณฑ์วิศวกรรมปรากฏพร้อมกับผลิตภัณฑ์ที่ปล่อยที่เหลือของคุณ จนกว่าผลิตภัณฑ์เหล่านั้นจะพร้อมและปล่อย
- แยกแยะข้อมูลที่ชัดเจน ซึ่งระบุโดยวิศวกรรมและข้อมูลเฉพาะที่

ตรงกันข้าม คุณควรใช้นิติบุคคลที่มีอยู่ในฐานะบริษัทวิศวกรรม ถ้าเงื่อนไขต่อไปนี้ใช้กับคุณ

- คุณมีนิติบุคคลเพียงแห่งเดียวในระบบของคุณ และ/หรือคุณไม่ต้องการแยกที่ชัดเจนระหว่างผลิตภัณฑ์ที่มีวิศวกรรมอยู่
- คุณไม่ต้องการคัดลอกข้อมูลบางอย่าง เช่น กลุ่มทรัพยากร ทรัพยากร การดําเนินงาน และ (อาจ) ไซต์

## <a name="what-is-the-nomenclature-for-engineering-versions-and-variants"></a>อะไรคือระบบการตั้งชื่อสำหรับเวอร์ชันวิศวกรรมและตัวแปร

ระบบการตั้งชื่อสำหรับผลิตภัณฑ์วิศวกรรมและผลิตภัณฑ์ย่อยจะใช้งานในลักษณะต่อไปนี้:

- สำหรับผลิตภัณฑ์วิศวกรรม (นั่นคือ ผลิตภัณฑ์เฉพาะถ้าไม่มีการใช้มิติ หรือผลิตภัณฑ์หลักถ้ามีการใช้มิติใดๆ) ระบบการตั้งชื่อหมายเลขกฎจะกําหนดอยู่ในประเภทผลิตภัณฑ์วิศวกรรม คุณสามารถเลือกที่จะใช้ลำดับหมายเลข ค่าคงที่ข้อความ และชื่อแอททริบิวต์และค่าต่างๆ ได้
- ในแต่ละตัวแปรของผลิตภัณฑ์วิศวกรรม (ถ้าผลิตภัณฑ์วิศวกรรมของคุณเป็นผลิตภัณฑ์หลัก ตัวแปรมีการตั้งค่าในประเภทผลิตภัณฑ์วิศวกรรมที่คุณระบุกลุ่มมิติ) ระบบการตั้งชื่อหมายเลขกฎของแต่ละตัวแปรจะถูกกําหนดในกลุ่มมิติ ในกรณีนี้ คุณสามารถใช้รหัสผลิตภัณฑ์ของต้นแบบ และค่าและชื่อของมิติ
