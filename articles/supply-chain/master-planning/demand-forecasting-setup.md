---
title: การตั้งค่าการคาดการณ์ความต้องการ
description: หัวข้อนี้อธิบายงานการตั้งค่าที่คุณต้องดำเนินการเพื่อจัดเตรียมสำหรับการคาดการณ์ความต้องการ
author: roxanadiaconu
manager: tfehr
ms.date: 01/07/2020
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ReqDemPlanDefaultAlgorithmParameters, ReqDemPlanForecastParameters
audience: Application User
ms.reviewer: kamaybac
ms.custom: 72653
ms.assetid: c5fa4b09-512d-4349-ac51-cc13da69a160
ms.search.region: global
ms.search.industry: Manufacturing
ms.author: kamaybac
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: b7b0976494a8bb128ae6bb40cbcdf7c691185f23
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4970517"
---
# <a name="demand-forecasting-setup"></a>การตั้งค่าการคาดการณ์ความต้องการ

[!include [banner](../includes/banner.md)]

หัวข้อนี้อธิบายงานการตั้งค่าที่คุณต้องดำเนินการเพื่อจัดเตรียมสำหรับการคาดการณ์ความต้องการ  

งานการตั้งค่าประกอบด้วยการตั้งค่าพารามิเตอร์และข้อมูลต่อไปนี้

## <a name="item-allocation-key"></a>คีย์การปันส่วนสินค้า
มีการคำนวณการคาดการณ์ความต้องการสำหรับสินค้าและมิติของสินค้าเฉพาะเมื่อสินค้าเป็นส่วนหนึ่งของคีย์การปันส่วนสินค้า กฎนี้จะบังคับใช้เพื่อจัดกลุ่มสินค้าจำนวนมาก เพื่อให้สามารถมีการสร้างการคาดการณ์ความต้องการได้รวดเร็วขึ้น เปอร์เซ็นต์การคีย์การปันส่วนสินค้าจะถูกละเว้นเมื่อมีการสร้างการคาดการณ์ความต้องการ มีการสร้างการคาดการณ์โดยยึดตามข้อมูลในอดีตเท่านั้น 

สินค้าและมิติของสินค้าต้องเป็นส่วนหนึ่งของคีย์การปันส่วนสินค้าคีย์เดียวเท่านั้น เมื่อมีการใช้คีย์การปันส่วนสินค้าระหว่างการสร้างการคาดการณ์ 

เมื่อต้องการเพิ่มหน่วยการเก็บสต็อกสินค้า (SKU) กับคีย์การปันส่วนสินค้า ให้ไปที่ **การวางแผนหลัก** &gt; **การตั้งค่า** &gt; **การคาดการณ์ความต้องการ** &gt; **คีย์การปันส่วนสินค้า** ใช้หน้า **กำหนดสินค้า** เพื่อกำหนดสินค้าให้กับคีย์การปันส่วน

## <a name="intercompany-planning-groups"></a>กลุ่มการวางแผนระหว่างบริษัท
การคาดการณ์ความต้องการสร้างการคาดการณ์ระหว่างบริษัท ใน Dynamics 365 Supply Chain Management บริษัทที่ถูกวางแผนไว้ร่วมกันจะถูกจัดกลุ่มเป็นกลุ่มการวางแผนระหว่างบริษัทกลุ่มเดียว เมื่อต้องการระบุ ต่อบริษัท ที่คีย์การปันส่วนสินค้าควรถูกพิจารณาสำหรับการคาดการณ์ความต้องการ เชื่อมโยงคีย์การปันส่วนสินค้ากับสมาชิกกลุ่มการวางแผนระหว่างบริษัท โดยการไปที่ **การวางแผนหลัก** &gt; **การตั้งค่า** &gt; **กลุ่มการวางแผนระหว่างบริษัท** 

โดยค่าเริ่มต้น ถ้าไม่มีคีย์การปันส่วนสินค้าใด ๆ ถูกกำหนดให้กับสมาชิกกลุ่มการวางแผนระหว่างบริษัท การคาดการณ์ความต้องการสินค้าทั้งหมดจะถูกคำนวณตามที่ถูกกำหนดไว้กับคีย์การปันส่วนสินค้าจากทุกบริษัท ตัวเลือกการกรองเพิ่มเติมสำหรับบริษัทและคีย์การปันส่วนสินค้ามีพร้อมใช้งานในหน้า **สร้างการคาดการณ์พื้นฐานทางสถิติ** 

ตรวจทานจำนวนของสินค้าที่มีการคาดการณ์ สินค้าที่ไม่จำเป็นอาจทำให้เกิดต้นทุนที่เพิ่มขึ้น เมื่อคุณใช้ Microsoft Azure Machine Learning

## <a name="demand-forecasting-parameters"></a>พารามิเตอร์การคาดการณ์ความต้องการ
เมื่อต้องการตั้งค่าพารามิเตอร์การคาดการณ์ความต้องการ ให้ไปที่ **การวางแผนหลัก** &gt; **การตั้งค่า** &gt; **พารามิเตอร์การคาดการณ์ความต้องการ** เนื่องจากการคาดการณ์ความต้องการดำเนินงานระหว่างบริษัท การตั้งค่าเป็นแบบสากล กล่าวได้อีกอย่างหนึ่งว่า การตั้งค่าใช้กับบริษัททั้งหมด 

การคาดการณ์ความต้องสร้างการคาดการณ์ในปริมาณ ดังนั้นจึงต้องมีการระบุหน่วยวัดที่ควรมีการแสดงปริมาณในฟิลด์ **หน่วยการคาดการณ์ความต้องการ** หน่วยวัดต้องไม่ซ้ำกัน เพื่อช่วยในการรับประกันว่าการรวมและการกระจายเปอร์เซ็นต์นั้นเหมาะสม สำหรับข้อมูลเพิ่มเติมเกี่ยวกับการรวมและการกระจายเปอร์เซ็นต์ ให้ดู [ทำการปรับปรุงด้วยตนเองไปยังการคาดการณ์พื้นฐาน](manual-adjustments-baseline-forecast.md) สำหรับทุกหน่วยการวัดที่ใช้สำหรับ SKUs ที่รวมอยู่ในการคาดการณ์ความต้องการ ตรวจสอบให้แน่ใจว่ามีกฎการแปลงสำหรับหน่วยวัดและหน่วยวัดการคาดการณ์ทั่วไป เมื่อมีการดำเนินการสร้างการคาดการณ์ รายการสินค้าที่ไม่มีการแปลงหน่วยวัดจะถูกบันทึก เพื่อให้คุณสามารถแก้ไขการตั้งค่าได้โดยง่าย 

สามารถใช้การคาดการณ์ความต้องการในการคาดการณ์ความต้องการทั้งแบบอิสระและแบบไม่อิสระ ตัวอย่างเช่น ถ้ามีการเลือกกล่องกาเครื่องหมาย **ใบสั่งขาย** เท่านั้น และถ้าสินค้าทั้งหมดที่ได้รับพิจารณาสำหรับการคาดการณ์ความต้องการเป็นสินค้าถูกขาย ระบบจะคำนวณความต้องการแบบอิสระ อย่างไรก็ตาม ส่วนประกอบย่อยที่สำคัญสามารถถูกเพิ่มไปยังคีย์การปันส่วนสินค้า และถูกรวมอยู่ในการคาดการณ์ความต้องการ ในกรณีนี้ ถ้ามีการเลือกกล่องกาเครื่องหมาย **รายการการผลิต** จะมีการคำนวณการคาดการณ์ที่ไม่เป็นอิสระ 

มีสองวิธีการที่จะสร้างการคาดการณ์ขั้นพื้นฐาน คุณสามารถใช้แบบจำลองการคาดการณ์ที่อยู่ด้านบนของข้อมูลในอดีต หรือคุณสามารถเพียงแค่คัดลอกข้อมูลในอดีตไปยังการคาดการณ์ ฟิลด์ **กลยุทธ์การสร้างการคาดการณ์** ช่วยให้คุณสามารถเลือกระหว่างวิธีสองวิธีนี้ เพื่อใช้แบบจำลองการคาดการณ์ ให้เลือก **Azure Machine Learning** 

โดยการคลิก **มิติการคาดการณ์** ในบานหน้าต่างด้านซ้ายของหน้า **พารามิเตอร์การคาดการณ์ความต้องการ** คุณยังสามารถเลือกชุดของมิติการคาดการณ์ที่จะใช้เมื่อมีการสร้างการคาดการณ์ความต้องการได้ มิติการคาดการณ์บ่งชี้ระดับของรายละเอียดที่กำหนดไว้สำหรับการคาดการณ์ บริษัท ไซต์ และคีย์การปันส่วนสินค้าเป็นมิติการคาดการณ์แบบบังคับ แต่คุณยังสามารถสร้างการคาดการณ์ที่คลังสินค้า สถานะสินค้าคงคลัง กลุ่มลูกค้า บัญชีลูกค้า ประเทศ/ภูมิภาค รัฐ และระดับมิติสินค้าบวกสินค้าทั้งหมด 

คุณสามารถเพิ่มมิติการคาดการณ์ไปยังรายการของมิติที่ใช้สำหรับการคาดการณ์ความต้องการในเวลาใดก็ได้ คุณยังสามารถลบมิติการคาดการณ์ออกจากรายการได้อีกด้วย อย่างไรก็ตาม การปรับปรุงด้วยตนเองจะสูญหายไปถ้าคุณเพิ่มหรือลบมิติการคาดการณ์ 

ไม่ใช่สินค้าทั้งหมดจะทำงานในลักษณะเดียวกันจากมุมมองการคาดการณ์ความต้องการ สามารถจัดกลุ่มรายการที่คล้ายกันในคีย์การปันส่วนสินค้าหนึ่งรายการ และสามารถตั้งค่าพารามิเตอร์เช่น ชนิดธุรกรรมและการตั้งค่าวิธีการคาดการณ์สำหรับแต่ละคีย์การปันส่วนสินค้า คลิก **คีย์การปันส่วนสินค้า** ในบานหน้าต่างด้านซ้ายของหน้า **พารามิเตอร์การคาดการณ์ความต้องการ** 

ในการสร้างการคาดการณ์ Supply Chain Management จะใช้บริการเว็บ Machine Learning ในการเชื่อมต่อกับบริการ คุณต้องให้ข้อมูลต่อไปนี้หากคุณลงชื่อเข้าใช้ใน Microsoft Azure Machine Learning Studio (คลาสสิก):

-   คีย์ Application Programming Interface (API) ของบริการเว็บ
-   URL ปลายทางของบริการเว็บ
-   ชื่อบัญชีการจัดเก็บของ Azure
-   คีย์บัญชีการจัดเก็บของ Azure

> [!NOTE]
> จำเป็นต้องมีชื่อบัญชีและคีย์บัญชีการจัดเก็บของ Azure เฉพาะเมื่อคุณใช้บัญชีจัดเก็บแบบกำหนดเอง ถ้าคุณปรับใช้ในเวอร์ชันภายในสถานที่ คุณต้องมีบัญชีการจัดเก็บข้อมูลที่กำหนดเองใน Azure เพื่อให้ Machine Learning สามารถเข้าถึงข้อมูลในอดีตได้ 

เมื่อต้องการสร้างการคาดการณ์ความต้องการ คุณสามารถปรับใช้บริการของคุณเองโดยการใช้ Machine Learning Studio หรือการทดลองการคาดการณ์ความต้องการใน Supply Chain Management คำแนะนำสำหรับการปรับใช้การทดลองการคาดการณ์ความต้องการในรูปแบบบริการเว็บ พร้อมใช้งานใน Supply Chain Management ในหน้า **พารามิเตอร์การคาดการณ์ความต้องการ** ให้คลิกแท็บ **Azure Machine Learning**

## <a name="settings-for-the-demand-forecasting-machine-learning-service"></a>การตั้งค่าสำหรับการคาดการณ์ความต้องการโดยใช้บริการ Machine Learning
หากต้องการดูพารามิเตอร์ที่สามารถตั้งค่าคอนฟิก สำหรับบริการการคาดการณ์ความต้องการ ให้ไปที่ **การวางแผนหลัก** &gt; **การตั้งค่า** &gt; **การคาดการณ์ความต้องการ** &gt; **พารามิเตอร์อัลกอริทึมการคาดการณ์** หน้า **พารามิเตอร์อัลกอริทึมการคาดการณ์** แสดงค่าเริ่มต้นสำหรับพารามิเตอร์ คุณสามารถบันทึกทับพารามิเตอร์เหล่านี้ในหน้า **พารามิเตอร์การคาดการณ์ความต้องการ** ได้ ใช้แท็บ **ทั่วไป** เพื่อบันทึกทับพารามิเตอร์แบบสากล หรือใช้แท็บ **คีย์การปันส่วนสินค้า** เพื่อบันทึกทับพารามิเตอร์ต่อคีย์การปันส่วนสินค้า พารามิเตอร์ที่จะถูกบันทึกทับสำหรับคีย์การปันส่วนสินค้ามีผลเฉพาะกับการคาดการณ์ของสินค้าที่เกี่ยวข้องกับคีย์การปันส่วนสินค้านั้น

### <a name="forecast-algorithm-parameters"></a>พารามิเตอร์อัลกอริทึมการคาดการณ์

บนแท็บ **คีย์การปันส่วน** คุณสามารถตั้ง **ค่าพารามิเตอร์อัลกอริทึมการคาดการณ์** สำรับคีย์การปันส่วนสินค้าแต่ละรายการได้ โดยตัวเลือกที่คุณสามารถเลือกได้มีดังต่อไปนี้
- **เปอร์เซ็นต์ระดับความเชื่อมั่น**: ช่วงเวลาความเชื่อมั่น ประกอบไปด้วยช่วงของค่าที่ทำหน้าที่เป็นการประมาณการที่ดีสำหรับการคาดการณ์ความต้องการ เปอร์เซ็นต์ระดับความเชื่อมั่น 95% บ่งชี้ว่ามีความเสี่ยง 5% ที่การคาดการณ์ความต้องการจะอยู่นอกช่วงเวลาความเชื่อมั่น
- **ช่วงเวลาการบังคับ**: ระบุว่าจะบังคับให้แบบจำลองใช้ช่วงเวลาแบบใด ใช้กับ ARIMA และ ETS เท่านั้น ตัวเลือก: อัตโนมัติ (ค่าเริ่มต้น), ไม่มี, บวก, คูณ
- **แบบจำลองการคาดการณ์**: ตัวเลือก: ARIMA, ETS, STL, ETS + ARIMA, ETS + STL, ทั้งหมด เมื่อต้องการเลือกแบบจำลองที่ดีที่สุด ให้ใช้ **ทั้งหมด**
- **ค่าสูงสุดที่คาดการณ์**: ระบุค่าสูงสุดที่จะใช้สำหรับการคาดการณ์ รูปแบบ: + 1E [n] หรือค่าคงที่ของตัวเลข
- **ค่าต่ำสุดที่คาดการณ์**: ระบุค่าต่ำสุดที่จะใช้สำหรับการคาดการณ์ รูปแบบ: -1E [n] หรือค่าคงที่ของตัวเลข
- **การแทนค่าที่ขาดหายไป**: ระบุว่าจะกรอกข้อมูลช่องว่างของข้อมูลในอดีตอย่างไร ตัวเลือก: ค่าตัวเลข, MEAN, PREVIOUS, INTERPOLATE LINEAR, INTERPOLATE POLYNOMIAL.
- **ขอบเขตการแทนที่ค่าที่ขาดหายไป**: ระบุว่าให้แทนที่ค่าที่หายไปโดยใช้ส่วนประกอบของช่วงข้อมูลของแต่ละแอททริบิวต์หรือใช้ชุดข้อมูลทั้งหมด ตัวเลือก: GRANULARITY_ATTRIBUTE (ค่าเริ่มต้น), สากล
- **คำแนะนำช่วงเวลา**: สำหรับข้อมูลตามฤดูกาล ให้คำแนะนำกับแบบจำลองการคาดการณ์เพื่อปรับปรุงความถูกต้องของการคาดการณ์ รูปแบบ: หมายเลขจำนวนเต็ม โดยแสดงถึงจำนวนของกลุ่มรูปแแบบความต้องการที่มีการทำซ้ำด้วยตัวเอง ตัวอย่างเช่นป้อน "6" ให้กับข้อมูลที่ซ้ำกันทุก 6 เดือน
- **เปอร์เซ็นต์ขนาดชุดทดสอบ**: เปอร์เซ็นต์ของข้อมูลในอดีตที่จะใช้เป็นชุดทดสอบสำหรับการคำนวณความถูกต้องของการคาดการณ์ 

<a name="additional-resources"></a>แหล่งข้อมูลเพิ่มเติม
--------

[ภาพรวมของการคาดการณ์ความต้องการ](introduction-demand-forecasting.md)

[สร้างการคาดการณ์พื้นฐานทางสถิติ](generate-statistical-baseline-forecast.md)

[ทำการปรับปรุงด้วยตนเองไปยังการคาดการณ์พื้นฐาน](manual-adjustments-baseline-forecast.md)





[!INCLUDE[footer-include](../../includes/footer-banner.md)]