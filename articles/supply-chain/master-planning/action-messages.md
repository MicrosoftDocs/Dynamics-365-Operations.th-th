---
title: ข้อความการดำเนินการ
description: ข้อความเกี่ยวกับการดำเนินการเป็นคำแนะนำที่ระบบสร้างขึ้นเพื่อเปลี่ยนแปลงใบสั่งเติมสินค้าที่วางแผนไว้หรือมีการยืนยันแล้ว
author: t-benebo
ms.date: 03/18/2022
ms.topic: article
ms.search.form: ReqGroup, MCRSalesOrderMessages, MCRSalesTableDetailedStatus, TAMItemVendRebateGroup, TAMVendRebate, TAMVendRebateAgreementLineInfoPart, TAMVendRebateGroup, TAMVendRebateTable, TAMVendRebateTrans, ReqTransActionListPage
audience: Application User
ms.reviewer: kamaybac
ms.custom: 19411
ms.search.region: Global
ms.author: benebotg
ms.search.validFrom: 2016-02-28
ms.dyn365.ops.version: 10.0.27
ms.openlocfilehash: e6df6cfd038383b3eeaa3659e0af3e469429f81e
ms.sourcegitcommit: 197e6ddee84522fd587c6e4ee4f9089101e301c2
ms.translationtype: HT
ms.contentlocale: th-TH
ms.lasthandoff: 04/13/2022
ms.locfileid: "8570267"
---
# <a name="action-messages"></a>ข้อความการดำเนินการ

[!include [banner](../includes/banner.md)]

ข้อความเกี่ยวกับการดำเนินการเป็นคำแนะนำที่ระบบสร้างขึ้นเพื่อเปลี่ยนแปลงใบสั่งที่วางแผนไว้ อนุมัติแล้ว หรือมีการยืนยันแล้ว

ข้อความการดำเนินการจะถูกสร้างโดยการคำนวณการวางแผนหลักเพื่อตอบสนองความต้องการที่เปลี่ยนแปลงไป ตัวอย่างเช่น ในใบสั่งขายมีการเปลี่ยนแปลงวันที่จัดส่งหรือปริมาณหลังจากที่คุณสร้างใบสั่งซื้อเพื่อตอบสนองความต้องการสำหรับใบสั่งขายนั้น ในกรณีนี้ การคำนวณการวางแผนหลักจะสร้างข้อความการดำเนินการอย่างน้อยหนึ่งข้อความที่แนะนำให้คุณอัปเดตใบสั่งซื้อ คุณสามารถตัดสินใจได้ว่าจะทำการเปลี่ยนแปลงที่แนะนำหรือไม่

คุณสามารถตั้งค่าวิธีการคำนวณข้อความการดำเนินการสำหรับกลุ่มความครอบคลุมที่แนบกับสินค้า

## <a name="select-action-messages"></a>เลือกข้อความการดำเนินการ

ใน **หน้ากลุ่มความครอบคลุม** คุณสามารถเลือกข้อความการดำเนินการที่คุณต้องการให้ระบบสร้าง และกลุ่มความครอบคลุม หรือสินค้าที่ใช้กับข้อความได้ ตารางต่อไปนี้จะแสดงรายการข้อความการดำเนินการที่คุณสามารถเลือกได้

| ข้อความ | คำอธิบาย |
|---|---|
| ล่วงหน้า | ระบบจะสร้างข้อความการดำเนินการตามความจำเป็น เพื่อย้ายคำสั่งซื้อไปยังวันที่ก่อนหน้า ใน **ค่าเผื่อการกระทำล่วงหน้า** คุณยังสามารถระบุจำนวนวันสูงสุดระหว่างการรับสินค้าและการตัดสินค้าจากคลัง โดยไม่มีการดำเนินการล่วงหน้าได้ด้วย |
| เลื่อนออกไป | ระบบจะสร้างข้อความการดำเนินการตามความจำเป็น เพื่อย้ายคำสั่งซื้อไปยังวันที่ภายหลัง ในฟิลด์ **การเลื่อนค่าเผื่อ** คุณสามารถระบุจำนวนวันสูงสุดที่ผ่านไประหว่างการรับสินค้าและการตัดสินค้าจากคลัง โดยไม่มีการดำเนินการเลื่อน |
| ลดลง | ระบบจะสร้างข้อความการดำเนินการเมื่อคุณเลือกใบสั่งผลิต ใบสั่งซื้อ และธุรกรรมการรับสินค้าอื่นๆควรจะลดลงเพื่อป้องกันระดับสินค้าคงคลังเกินสต็อก |
| เพิ่มขึ้น | ระบบจะสร้างข้อความดำเนินการเมื่อมีการเพิ่มใบสั่งผลิต ใบสั่งซื้อ และธุรกรรมการรับสินค้าอื่นๆ เพื่อป้องกันปัญหาการขาดแคลนในสินค้าคงคลัง |
| การดำเนินการที่ได้รับมา | ข้อความการดำเนินการที่สร้างขึ้นสำหรับธุรกรรมการรับสินค้าจะถูกเผยแพร่ไปยังข้อกำหนดที่ได้รับ และข้อความการดำเนินการที่จำเป็นจะถูกสร้างขึ้นสำหรับธุรกรรมการรับสินค้าที่ตรงตามข้อกำหนดเหล่านั้น |

ส่วนต่อไปนี้แสดงสถานการณ์โดยละเอียดบางส่วน

## <a name="increase-and-decrease-actions-with-product-default-order-quantities"></a>เพิ่มและลดการกิจกรรมที่มีปริมาณในใบสั่งเริ่มต้นของผลิตภัณฑ์

ในหน้า **การตั้งค่าใบสั่งเริ่มต้น** ของสินค้า คุณสามารถตั้งค่าปริมาณการสั่งซื้อขั้นต่ำ ปริมาณการสั่งซื้อสูงสุด และค่าต่างๆ ได้ จากนั้น ระบบจะนำการตั้งค่าเหล่านี้มาพิจารณาเมื่อมีการแนะนำการดำเนินการ เพื่อให้แน่ใจว่าคำแนะนำจะไม่ทำให้เกิดอุปทานไม่เพียงพอ

ตัวอย่างเช่น คุณมีสินค้าที่มีการตั้งค่าต่อไปนี้ในหน้า **การตั้งค่าใบสั่งเริ่มต้น**:

- **ปริมาณคำสั่งซื้อขั้นต่ำ:** *0*
- **ปริมาณคำสั่งซื้อสูงสุด:** *90*
- **หลายรายการ:** *20*

หากมีความต้องการปริมาณ 60 ของสินค้านี้ การวางแผนหลักจะสร้างใบสั่งซื้อที่วางแผนไว้สำหรับปริมาณ 60 หากความต้องการเพิ่มขึ้น 30 การวางแผนหลักจะแนะนำให้เพิ่มขึ้น 40 เพราะจะใช้การคูณของ 20 และไม่ทำให้อุปทานไม่เพียงพอ

## <a name="action-messages-for-orders-related-to-safety-stock"></a>ข้อความการดำเนินการสำหรับคำสั่งซื้อที่เกี่ยวข้องกับปริมาณสินค้าคงคลังที่ปลอดภัย

ข้อความดำเนินการสำหรับคำสั่งซื้อที่จัดหาปริมาณสินค้าคงคลังที่ปลอดภัยจะไม่แนะนำให้ลดปริมาณที่ต่ำกว่าปริมาณที่จำเป็นสำหรับปริมาณสินค้าคงคลังที่ปลอดภัย กล่าวอีกนัยหนึ่ง หากมีใบสั่งที่จัดหาปริมาณสินค้าคงคลังที่ปลอดภัยและความต้องการของลูกค้า และความต้องการลดลงหรือยกเลิก การวางแผนหลักจะแนะนำให้ลดใบสั่งที่วางแผนไว้โดยความต้องการที่ลดลง อย่างไรก็ตาม จะไม่แนะนำค่าที่ต่ำกว่าปริมาณสินค้าคงคลังที่ปลอดภัยที่จำเป็น

ระบบจะไม่แนะนำให้เลื่อนการดำเนินการสำหรับการจัดหาปริมาณสินค้าคงคลังที่ปลอดภัย เนื่องจากระบบจะถือว่าต้องจัดหาปริมาณสินค้าคงคลังที่ปลอดภัยตามเวลาที่กำหนดและตามวันที่ที่กำหนด

### <a name="advance-and-postpone-actions-related-to-boms"></a>การดำเนินการล่วงหน้าและการเลื่อนที่เกี่ยวข้องกับ BOM

คุณต้องใช้การดำเนินการที่เกี่ยวข้องกับส่วนประกอบของสูตรการผลิต (BOM) ก่อนการดำเนินการของสินค้าหลัก เนื่องจากใบสั่งเพิ่มเติมที่เกี่ยวข้องกับ BOM ระดับสูงกว่าอาจได้รับผลกระทบ จากนั้นคุณต้องเรียกใช้การวางแผนหลักอีกครั้งเพื่อคำนวนใหม่และแนะนำการกิจกรรมที่เหมาะสม

ตัวอย่างเช่น คุณมีสถานการณ์ต่อไปนี้:

- สินค้าสุดท้าย *FG* ของชนิด *การผลิต* มี BOM ที่รวมวัตถุดิบ *RM*
- วันที่ของวันนี้คือ 21 มกราคม
- ใบสั่งผลิตที่ปล่อยงานลงในสายการผลิตที่มีอยู่ของ *FG* มีกำหนดการในวันที่ 25 มกราคม
- เพื่อรองรับใบสั่งผลิตที่มีอยู่ การวางแผนหลักได้สร้างใบสั่งซื้อที่วางแผนไว้สำหรับวัตถุดิบที่ต้องการ *RM* ใบสั่งนี้มีวันที่ความต้องการเป็นวันที่ 25 มกราคม
- มีการสร้างใบสั่งขายใหม่สำหรับ *FG* วันนี้ มีกำหนดวันที่ของวันนี้ (21 มกราคม)
- วันที่ 21 มกราคมถูกปิดสำหรับการจัดส่งในปฏิทิน *RM* แต่วันที่ 22 มกราคมเปิดอยู่

เมื่อเรียกใช้การวางแผนหลัก ระบบจะสร้างข้อความการดำเนินการล่วงหน้าที่แนะนำให้ย้ายการผลิตที่จัดกำหนดการไว้ก่อนหน้า เพื่อให้คุณสามารถจัดการคำสั่งซื้อของวันนี้ได้

- เพื่อตอบสนองความต้องการใหม่ แนะนำให้ย้ายใบสั่งผลิตสำหรับ *FG* จนถึงวันที่ 21 มกราคม (ซึ่งทำให้มีการแนะนำนี้โดยไม่ได้พิจารณาวันปิดทำการสำหรับ *RM*)
- เนื่องจาก *RM* ยังคงจำเป็นสำหรับใบสั่งผลิต จึงแนะนำให้เลื่อนแผนการใบสั่งซื้อขึ้นด้วย แต่เวลานี้จะเป็นการตรวจสอบปฏิทิน *RM* ดังนั้นคุณจึงควรย้ายแผนการใบสั่งซื้อของ *RM* ไปเป็นวันที่ 22 มกราคม (เนื่องจาก 21 มกราคมปิด)

อย่างที่คุณสามารถดูได้ในขณะนี้ วัตถุดิบ *RM* ที่ต้องการจะมาถึงช้าเกินไปในการผลิต *FG* ที่จัดกำหนดการไว้ ดังนั้น คุณต้องใช้การดำเนินการล่วงหน้ากับแผนการใบสั่งซื้อสำหรับ *RM* ก่อน แล้วจึงเรียกใช้การวางแผนหลักอีกครั้ง เมื่อถึงตอนนั้น การวางแผนหลักจะสร้างข้อความการดำเนินการใหม่ที่แนะนำการย้ายใบสั่งผลิตของ *FG* ไปยังวันที่ 22 มกราคม
