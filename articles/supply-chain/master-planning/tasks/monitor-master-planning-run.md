---
title: ตรวจสอบการดำเนินการวางแผนหลัก
description: หัวข้อนี้อธิบายถึงวิธีการที่ผู้วางแผนการผลิตสามารถดูได้ว่ากำลังรันการวางแผนหลักอยู่หรือไม่
author: josaw1
manager: tfehr
ms.date: 11/04/2019
ms.topic: business-process
ms.prod: ''
ms.service: dynamics-ax-applications
ms.technology: ''
ms.search.form: DefaultDashboard, ReqCreatePlanWorkspace, ReqTransPlanCard, SysQueryForm, InventItemIdLookupSimple, ReqLog, ReqProcessTaskTrace
audience: Application User
ms.reviewer: kamaybac
ms.search.region: Global
ms.author: kamaybac
ms.search.validFrom: 2016-06-30
ms.dyn365.ops.version: Version 7.0.0
ms.openlocfilehash: 1cbe2c55ef9e3ed35db30ca927f3472c750c1db5
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4999817"
---
# <a name="monitor-a-master-planning-run"></a>ตรวจสอบการดำเนินการวางแผนหลัก

[!include [banner](../../includes/banner.md)]

## <a name="use-a-gantt-chart-to-visualize-master-planning-progress"></a>ใช้แผนภูมิ Gantt เพื่อแสดงความคืบหน้าของการวางแผนหลัก

จากเพจ **ดูความคืบหน้าของการวางแผนหลัก** คุณสามารถดูรายละเอียดของการวางแผนหลักในอดีตรันเป็นแผนภูมิ Gantt ได้ ฟังก์ชันนี้จะช่วยให้คุณเข้าใจเวลาที่ใช้ในระยะของการวางแผนหลักต่างๆ สำหรับงานการวางแผนที่ใช้งานอยู่ปัจจุบัน คุณสามารถใช้เพจ **ดูความคืบหน้าของการวางแผนหลัก** เพื่อติดตามความคืบหน้าและดูเวลาที่เหลืออยู่โดยประมาณ

### <a name="turn-on-and-use-the-master-plan-progress-visualization-feature"></a>เปิดและใช้คุณลักษณะการแสดงภาพความคืบหน้าของแผนหลัก

เมื่อต้องการใช้ฟังก์ชันนี้ ให้ทำตามขั้นตอนเหล่านี้

1. ในพื้นที่ทำงาน **การจัดการคุณลักษณะ** บนแท็บ **ใหม่** ให้เลือก **การแสดงภาพความคืบหน้าของการวางแผนหลัก** ในรายการ ถ้าคุณลักษณะไม่ปรากฏบนแท็บ **ใหม่** ให้ดูที่แท็บ **ไม่ได้เปิดใช้งาน** และ **ทั้งหมด**
1. เลือก **เปิดใช้งาน** หรือเลือก **กำหนดการ** แล้วเลือกเวลาที่คุณต้องการเปิดใช้งานคุณลักษณะ

เพจ **ดูความคืบหน้าของการวางแผนหลัก** สามารถแสดงทั้งงานการวางแผนในอดีต และงานการวางแผนที่ใช้งานอยู่ 

เมื่อต้องการดูงานการวางแผนในอดีต มีสองตัวเลือก 

1. ไปที่ **การวางแผนหลัก \> การตั้งค่า \> แผน \> แผนหลัก** และหลังจากนั้น ในบานหน้าต่างการดำเนินการ เลือก **ประวัติ** เมื่อเลือกงานที่ต้องการแล้ว เลือก **การสอบถาม** และหลังจากนั้นเลือก **ดูความคืบหน้า**
1. ไปที่ **การวางแผนหลัก \> พื้นที่ทำงาน \> การวางแผนหลัก** บนไทล์การวางแผนหลัก คลิก **ประวัติ** เมื่อเลือกงานที่ต้องการแล้ว เลือก **การสอบถาม** และหลังจากนั้นเลือก **ดูความคืบหน้า**

เมื่อต้องการดูงานการวางแผนที่ใช้งานอยู่ มีสองตัวเลือก 
1. ไปที่ **การวาง \> พื้นที่ทำงาน \> การวางแผนหลัก** บนบานหน้าต่างการดำเนินการ เลือก **กระบวนการวางแผนที่ยังไม่เสร็จสิ้น** เมื่อเลือกงานที่ต้องการแล้ว เลือก **การสอบถาม** และหลังจากนั้นเลือก **ดูความคืบหน้า**
1. ไปที่ **การวางแผนหลัก \> พื้นที่ทำงาน \> การวางแผนหลัก** บนไทล์การวางแผนหลัก คลิก **ดูความคืบหน้า** เมื่อเลือกงานที่ต้องการแล้ว เลือก **การสอบถาม** และหลังจากนั้นเลือก **ดูความคืบหน้า**

โปรดทราบว่าคุณสามารถดูงานที่ใช้งานอยู่ได้เฉพาะเมื่องานการวางแผนกำลังประมวลผลเท่านั้น

### <a name="analyze-a-master-planning-job"></a>วิเคราะห์งานการวางแผนหลัก

ในแผนภูมิ Gantt คุณสามารถขยายกระบวนการวางแผนแต่ละขั้นตอนต่อไปนี้ได้ เพื่อดูรายละเอียดเพิ่มเติมเกี่ยวกับเวลาที่ใช้

- การเริ่มต้น
- การลบและการแทรกข้อมูล
- การวางแผนความครอบคลุม
- ล่าช้า
- ข้อความการดำเนินการ
- การพิจารณาขั้นสุดท้าย
- การยืนยันอัตโนมัติ

แผนภูมิ Gantt เป็นเครื่องมือที่มีประโยชน์ ถ้าคุณต้องการดูผลกระทบของการใช้ข่าวสารเกี่ยวกับการดำเนินการ

#### <a name="navigation-in-the-gantt-chart"></a>การนำทางในแผนภูมิ Gantt

- เมื่อต้องการขยายกลุ่มที่เลือก และแสดงรายละเอียด ให้เลือกเครื่องหมายบวก (**+**) ในมุมมองแผนภูมิ
- ถ้าต้องการยุบกลุ่มที่เลือก ให้เลือกเครื่องหมายลบ (**-**) ในมุมมองแผนภูมิ
- คุณสามารถใช้แป้นพิมพ์ของคุณสำหรับการนำทาง ใช้คีย์ **ลูกศรขึ้น** และ **ลูกศรลง** เพื่อย้ายระหว่างแถว ใช้คีย์ **ลูกศรขวา** และ **ลูกศรซ้าย** เพื่อขยายและยุบกลุ่ม
- ถ้าต้องการเปิดหรือปิดระดับทั้งหมดในแผนภูมิ Gantt ให้เลือก **ขยายทั้งหมด** หรือ **ยุบทั้งหมด**
- เมื่อต้องการดูเวลาการประมวลผลที่เกี่ยวข้อง ให้วางเมาส์เหนืองาน (งานเป็นระดับต่ำสุดในแผนภูมิ Gantt)

#### <a name="view-an-additional-master-planning-run-to-compare-jobs"></a>ดูการรันการวางแผนหลักเพิ่มเติมเพื่อเปรียบเทียบงาน

โดยการเลือกงานการวางแผนหลักในฟิลด์ **แสดงการรันการวางแผนหลักเพิ่มเติม** คุณสามารถดูการรันการวางแผนหลักเพิ่มเติมในแผนภูมิ Gantt และเปรียบเทียบงานสองงาน

#### <a name="bom-level-display"></a>การแสดงระดับ BOM

ระดับตามสูตรการผลิต (BOM) แสดงแตกต่างกันสำหรับการวางแผนความครอบคลุม ความล่าช้า การดำเนินการ และการยืนยันยอด

- **การวางแผนความครอบคลุม** – ระดับ BOM จะแสดงตามที่คาดไว้ จะมีการคำนวณจากบนลงล่าง

    **ตัวอย่าง** : ระดับ BOM 0, 1, 2

- **ความล่าช้า** – ระดับ BOM จะแสดงเป็นระดับ BOM การวางแผนความครอบคลุมคูณด้วย –1 (กล่าวคือ มีเครื่องหมายลบ)

    **ตัวอย่าง** : ระดับ BOM –2, –1, 0

- **ข้อความแสดงการดำเนินการ** – ระดับ BOM จะแสดงตามที่คาดไว้ จะมีการคำนวณจากบนลงล่าง

    **ตัวอย่าง** : ระดับ BOM 0, 1, 2

- **การยืนยันอัตโนมัติ** – ระดับ BOM จะแสดงเป็น 999 ลบด้วยระดับ BOM สำหรับการวางแผนความครอบคลุม

    **ตัวอย่าง** : ระดับ BOM 999, 998, 997

ตารางต่อไปนี้สรุปลักษณะการทำงาน

| ระดับ BOM ที่แสดง | สินค้าขั้นสุดท้าย | Subcomponent | วัตถุดิบ |
|---|---|---|---|
| การวางแผนความครอบคลุม | 0 | 1 | 2 |
| ล่าช้า | 0 | -1 | -2 |
| ข้อความแสดงการดำเนินการ | 0 | 1 | 2 |
| การยืนยันอัตโนมัติ | 999 | 998 | 997 |

#### <a name="visualize-progress"></a>แสดงความคืบหน้า

ถ้าคุณดูงานการวางแผนหลักที่กำลังรันอยู่ในขณะนี้ ความคืบหน้ากำลังแสดงผ่านสีในแผนภูมิ Gantt สีดังต่อไปนี้นำไปใช้กับชุดรูปแบบสีฟ้า สำหรับชุดรูปแบบสีอื่นๆ สีจะแตกต่างกัน

- **สีน้ำเงิน** – งานการวางแผนที่เสร็จสมบูรณ์
- **สีส้ม** – งานที่อยู่ระหว่างดำเนินการอยู่ในปัจจุบัน
- **สีฟ้า** – การประเมินสำหรับงานที่เหลืออยู่

สีจะแสดงเฉพาะในระดับต่ำสุดในแผนภูมิ Gantt เลือก **ขยายทั้งหมด** เพื่อดูงานทั้งหมดในงานการวางแผนหลัก การประเมินของงานที่เหลืออยู่ตามงานการวางแผนหลักในอดีต

## <a name="run-master-planning-and-track-processing-time"></a>รันการวางแผนหลักและติดตามเวลาการประมวลผล

1. บนแดชบอร์ดเริ่มต้น ให้เลือก **การวางแผนหลัก**
1. ในฟิลด์ **แผน** ให้ป้อนหรือเลือกค่าใดค่าหนึ่ง
1. เลือก **รัน**
1. ตั้งค่าตัวเลือก **ติดตามเวลาประมวลผล** เป็น **ใช่**
1. ในฟิลด์ **จำนวนของเธรด** ให้ป้อนหมายเลข
1. บนแท็บด่วน **เรกคอร์ดที่จะรวม** ให้เลือก **ตัวกรองข้อมูล**
1. ในกริด ให้เลือกแถวที่มีฟิลด์ **ฟิลด์** ตั้งค่าให้กับ **หมายเลขสินค้า**
1. ในฟิลด์ **เกณฑ์** ให้ป้อนค่าใดค่าหนึ่ง
1. เลือก **ตกลง**


[!INCLUDE[footer-include](../../../includes/footer-banner.md)]