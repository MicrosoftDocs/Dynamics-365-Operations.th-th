---
title: การวางแผนหลักที่มีการคาดการณ์การจัดหาวัสดุ
description: บทความนี้จะอธิบายวิธีการพิจารณาการคาดการณ์การจัดหาวัสดุในระหว่างการวางแผนหลัก
author: t-benebo
ms.date: 09/21/2022
ms.topic: article
ms.search.form: ''
audience: Application User
ms.reviewer: kamaybac
ms.search.region: Global
ms.author: benebotg
ms.search.validFrom: 2022-09-21
ms.dyn365.ops.version: 10.0.30
ms.openlocfilehash: dc83d10851958ec67166cb7e40cfd84dceae6651
ms.sourcegitcommit: 3e04f7e4bc0c29c936dc177d5fa11761a58e9a02
ms.translationtype: HT
ms.contentlocale: th-TH
ms.lasthandoff: 10/18/2022
ms.locfileid: "9690100"
---
# <a name="master-planning-with-supply-forecasts"></a>การวางแผนหลักที่มีการคาดการณ์การจัดหาวัสดุ

[!include [banner](../../includes/banner.md)]

การคาดการณ์การจัดหาวัสดุช่วยให้คุณสามารถระบุอุปทานที่คุณคาดว่าจะต้องใช้ในระหว่างรอบระยะเวลาในอนาคตบางรอบได้ โดยทั่วไป คุณจะใช้ค่าประมาณจากประวัติการขายของปีก่อนหน้า จากนั้นใช้การคาดการณ์เพื่อวัตถุประสงค์ในการวางแผนงบประมาณ คุณยังสามารถตั้งค่าแผนหลักของคุณเพื่อพิจารณาการคาดการณ์ในระหว่างการวางแผนได้

## <a name="set-up-a-master-plan-to-consider-supply-forecasts"></a>ตั้งค่าแผนหลักเพื่อพิจารณาการคาดการณ์การจัดหาวัสดุ

คุณสามารถระบุว่าแผนหลักแต่ละแผนควรพิจารณาถึงการคาดการณ์เมื่อรันหรือไม่ ใช้ขั้นตอนต่อไปนี้เพื่อตั้งค่าตัวเลือกการคาดการณ์ให้กับแต่ละแผน

1. ไปที่ **การวางแผนหลัก \> การตั้งค่า \> แผน \> แผนหลัก**
1. เลือกแผนหลักที่มีอยู่จากบานหน้าต่างรายการ หรือเลือก **สร้าง** ในบานหน้าต่างการดำเนินการเพื่อสร้างโปรไฟล์ใหม่
1. บน FastTab **ทั่วไป** ตั้งค่าฟิลด์ต่อไปนี้:

    - **แบบจำลองการคาดการณ์** – เลือกแบบจำลองที่มีการคาดการณ์การจัดหาวัสดุและ/หรือความต้องการที่แผนหลักควรจะพิจารณา
    - **รวมการคาดการณ์การจัดหาวัสดุ** – กำหนดตัวเลือกนี้เป็น *ใช่* หากแผนหลักควรพิจารณาการคาดการณ์การจัดหาวัสดุ
    - **รวมการคาดการณ์ความต้องการ** – กำหนดตัวเลือกนี้เป็น *ใช่* หากแผนหลักควรพิจารณาการคาดการณ์ความต้องการ แม้ว่าการตั้งค่านี้จะไม่ขึ้นอยู่กับการตั้งค่า **รวมการคาดการณ์การจัดหาวัสดุ** แต่การตั้งค่าอื่นๆ บางอย่างบนหน้าจะใช้กับทั้งการคาดการณ์การจัดหาวัสดุและการคาดการณ์ความต้องการ สำหรับข้อมูลเพิ่มเติมเกี่ยวกับการวางแผนที่พิจารณาการคาดการณ์ความต้องการ ดูที่ [การวางแผนหลักที่มีการคาดการณ์ความต้องการ](demand-forecast.md)
    - **วิธีการที่ใช้ในการลดความต้องการในการคาดการณ์** – เลือกวิธีการที่ใช้ในการลดความต้องการในการคาดการณ์ระหว่างการวางแผนหลัก:

        - *ไม่มี* – ความต้องการการคาดการณ์จะไม่ลดลงในระหว่างการวางแผนหลัก
        - *เปอร์เซ็นต์ - เงื่อนไขสำคัญของการลด* – จะมีการลดความต้องการการคาดการณ์ตามเปอร์เซ็นต์และรอบระยะเวลาที่กำหนดโดยเงื่อนไขสำคัญของการลด
        - *ธุรกรรม - เงื่อนไขสำคัญของการลด* – จะมีการลดความต้องการการคาดการณ์ตามธุรกรรมที่เกิดขึ้นในระหว่างรอบระยะเวลาที่กำหนดโดยเงื่อนไขสำคัญของการลด
        - *ธุรกรรม - รอบระยะเวลาแบบไดนามิก* – ความต้องการการคาดการณ์จะลดลงตามธุรกรรมใบสั่งที่เกิดขึ้นในระหว่างรอบระยะเวลาแบบไดนามิก รอบระยะเวลาแบบไดนามิกครอบคลุมวันการคาดการณ์ปัจจุบัน และสิ้นสุดที่จุดเริ่มต้นของการคาดการณ์ถัดไป วิธีการ *ธุรกรรม – รอบระยะเวลาแบบไดนามิก* ไม่ได้ใช้หรือต้องใช้เงื่อนไขสำคัญของการลด และเมื่อคุณใช้ เงื่อนไขต่อไปนี้จะมีผลบังคับ:

            - ถ้าการคาดการณ์ถูกลดลงโดยสมบูรณ์ ข้อกำหนดการคาดการณ์สำหรับการคาดการณ์ปัจจุบันจะกลายเป็น 0 (ศูนย์)
            - ถ้าไม่มีการคาดการณ์ในอนาคต ข้อกำหนดการคาดการณ์จากการคาดการณ์ครั้งสุดท้ายที่ป้อนจะลดลง
            - กรอบเวลาจะรวมอยู่ในการคำนวณการลดการคาดการณ์
            - จำนวนวันค่าบวกจะรวมอยู่ในการคำนวณการลดการคาดการณ์
            - ถ้าธุรกรรมใบสั่งจริงเกินกว่าข้อกำหนดความคาดการณ์ ธุรกรรมที่เหลือจะไม่ถูกส่งต่อถึงรอบระยะเวลาการคาดการณ์ถัดไป

        > [!NOTE]
        > การตั้งค่า **วิธีการที่ใช้เพื่อลดความต้องการการคาดการณ์** ยังใช้กับการคาดการณ์ความต้องการถ้าคุณได้เปิดใช้งานการตั้งค่าดังกล่าวในแผนหลักแล้ว และมีผลต่อการคาดการณ์ดังกล่าวในลักษณะที่คล้ายกัน สำหรับข้อมูลเพิ่มเติม ให้ดูที่ [การวางแผนหลักที่มีการคาดการณ์ความต้องการ](demand-forecast.md)

## <a name="set-reduction-options-for-coverage-groups"></a>ตั้งค่าตัวเลือกการลดให้กับกลุ่มความครอบคลุม

หากต้องการตั้งค่าตัวเลือกซึ่งควบคุมว่ากลุ่มความครอบคลุมจะลดความต้องการในการคาดการณ์ของแผนหลักที่ใช้การลดตามธุรกรรมอย่างไร ให้ปฏิบัติตามขั้นตอนเหล่านี้

1. ไปยัง **การวางแผนหลัก \> การตั้งค่า \> แผน \> กลุ่มความครอบคลุม**
1. เลือกกลุ่มความครอบคลุมที่มีอยู่ในบานหน้าต่างรายการ หรือเลือก **สร้าง** ในบานหน้าต่างการดำเนินการเพื่อสร้างกลุ่มใหม่
1. บนแท็บด่วน **อื่น** ในฟิลด์ **ลดการคาดการณ์โดย** ให้ระบุความต้องการการคาดการณ์การจัดหาวัสดุที่ควรลดสำหรับรายการในกลุ่มความครอบคลุม สำหรับแผนหลักซึ่งฟิลด์ **วิธีการที่ใช้ในการลดฟิลด์ความต้องการคาดการณ์** จะถูกตั้งค่าเป็น *ธุรกรรม - เงื่อนไขสำคัญของการลด* หรือ *ธุรกรรม - รอบระยะเวลาแบบไดนามิก* เลือกค่าใดค่าหนึ่งต่อไปนี้

    - *ธุรกรรมทั้งหมด* – ธุรกรรมทั้งหมดควรลดการคาดการณ์
    - *ใบสั่ง* – เฉพาะใบสั่งของชนิดเดียวกันเท่านั้นที่ควรลดการคาดการณ์

    ตัวอย่างเช่น การตั้งค่าใบสั่งเริ่มต้นของสินค้าบ่งชี้ว่าควรมีการผลิต มีบรรทัดการคาดการณ์การจัดหาวัสดุปริมาณเท่ากับ 50 และมีใบสั่งซื้อที่มีอยู่ปริมาณเท่ากับ 20 ถ้ามีการตั้งค่าฟิลด์ **ลดการคาดการณ์ตาม** เป็น *ใบสั่ง* แผนการใบสั่งผลิตจะถูกสร้างขึ้นเป็นปริมาณ 50 ถ้าตั้งค่าเป็น *ธุรกรรมทั้งหมด* แผนการใบสั่งผลิตจะลดลงเป็นปริมาณ 30

    การตั้งค่านี้ยังใช้กับการลดการคาดการณ์ความต้องการด้วย สำหรับข้อมูลเพิ่มเติม ให้ดูที่ [การวางแผนหลักที่มีการคาดการณ์ความต้องการ](demand-forecast.md)

## <a name="enter-a-supply-forecast-for-a-product"></a>ป้อนการคาดการณ์การจัดหาวัสดุเกี่ยวกับผลิตภัณฑ์

หากต้องการป้อนการคาดการณ์การจัดหาวัสดุสำหรับผลิตภัณฑ์ ให้ปฏิบัติตามขั้นตอนเหล่านี้

1. ไปยัง **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์ที่นำออกใช้**
1. เลือกผลิตภัณฑ์คุณต้องการป้อนการคาดการณ์
1. บนบานหน้าต่างการดำเนินการ บนแท็บ **แผน** เลือก **การคาดการณ์การจัดหาวัสดุ**
1. บนหน้า **การคาดการณ์การจัดหาวัสดุ** ในบานหน้าต่างการดําเนินงาน ให้เลือก **สร้าง** เพื่อเพิ่มรายการการคาดการณ์ลงในกริด
1. ป้อนข้อมูลบนบรรทัดใหม่ตามที่ต้องใช้เพื่อระบุการคาดการณ์ของคุณ

## <a name="plan-for-an-item-with-supply-forecast-lines"></a>วางแผนสินค้าที่มีรายการการคาดการณ์การจัดหาวัสดุ

เมื่อคุณรันแผนหลักที่มีสินค้าที่มีการคาดการณ์การจัดหาวัสดุอยู่ ระบบจะสร้างใบสั่งซื้อให้บรรทัดการจัดหาวัสดุที่ได้ป้อนไว้ การตั้งค่าใบสั่งเริ่มต้นสำหรับสินค้าได้รับการยอมรับ ถ้าการตั้งค่าใบสั่งเริ่มต้นเหล่านั้นระบุค่า **ชนิดใบสั่งเริ่มต้น** ของ *ใบสั่งซื้อ* และไม่มีการระบุบัญชีผู้จัดจำหน่ายบนบรรทัดการคาดการณ์การจัดหาวัสดุ ระบบจะใช้ผู้จัดจำหน่ายเริ่มต้นให้กับสินค้า

## <a name="check-whether-a-planned-order-is-a-supply-forecast-order"></a>ตรวจสอบว่าแผนการใบสั่งเป็นใบสั่งการคาดการณ์การจัดหาวัสดุหรือไม่

ใช้ขั้นตอนต่อไปนี้ในการเรียนรู้ว่าแผนการใบสั่งถูกสร้างขึ้นอันเป็นผลมาจากการคาดการณ์การจัดหาวัสดุหรือไม่

1. ไปที่ **การวางแผนหลัก \> การวางแผนหลัก \> แผนการใบสั่ง**
1. เปิดแผนการใบสั่งที่คุณต้องการตรวจสอบ
1. บนแท็บด่วน **ทั่วไป** ให้ดูค่าของฟิลด์ **การคาดการณ์การจัดหาวัสดุ** ถ้าใบสั่งถูกสร้างเพื่อครอบคลุมการคาดการณ์การจัดหาวัสดุ ฟิลด์นี้จะถูกตั้งค่าเป็น *ใช่*

## <a name="examples-of-master-planning-with-supply-forecasts"></a>ตัวอย่างของการวางแผนหลักที่มีการคาดการณ์การจัดหาวัสดุ

ส่วนนี้จะแสดงตัวอย่างหลายอย่างที่แสดงให้เห็นว่าการคาดการณ์การจัดหาวัสดุมีผลต่อการวางแผนหลักอย่างไร

### <a name="example-1-supply-forecast-for-an-item"></a>ตัวอย่าง 1: การคาดการณ์การจัดหาวัสดุสำหรับสินค้า

คุณมีสินค้าที่มีชนิดใบสั่งเริ่มต้นเป็น *ใบสั่งซื้อ* และผู้จัดจำหน่ายเริ่มต้นคือ *US-002* ซึ่งมีบรรทัดการคาดการณ์การจัดหาวัสดุต่อไปนี้

| แบบจำลอง    | วันที่     | บัญชีผู้จัดจำหน่าย | กลุ่มผู้จัดจำหน่าย | ปริมาณ | หน่วย | ไซต์ | คลังสินค้า |
|----------|----------|----------------|--------------|----------|------|------|-----------|
| CurrentF | วันที่ 10/10/22 |                |              | 35       | ชิ้น   | 1    | 11        |

เมื่อคุณรันการวางแผนหลัก แผนการใบสั่งซื้อจะถูกสร้างให้กับ *35 ชิ้น* จากผู้จัดจำหน่าย *US-002*

### <a name="example-2-several-supply-forecast-lines-with-and-without-a-vendor"></a>ตัวอย่างที่ 2: บรรทัดการคาดการณ์การจัดหาวัสดุหลายบรรทัด ที่มีและไม่มีผู้จัดจำหน่าย

คุณมีสินค้าที่มีชนิดใบสั่งเริ่มต้นเป็น *ใบสั่งซื้อ* และผู้จัดจำหน่ายเริ่มต้นคือ *US-002* ซึ่งมีบรรทัดการคาดการณ์การจัดหาวัสดุต่อไปนี้

| แบบจำลอง    | วันที่     | บัญชีผู้จัดจำหน่าย | กลุ่มผู้จัดจำหน่าย | ปริมาณ | หน่วย | ไซต์ | คลังสินค้า |
|----------|----------|----------------|--------------|----------|------|------|-----------|
| CurrentF | วันที่ 10/10/22 |                |              | 35       | ชิ้น   | 1    | 11        |
| CurrentF | วันที่ 10/10/22 | US-101         |              | 25       | ชิ้น   | 1    | 11        |

ในกรณีนี้ ระบบจะถือว่าบรรทัดที่ไม่ได้ระบุผู้จัดจำหน่ายเป็นการคาดการณ์ทั่วไป และสันนิษฐานว่าบรรทัดที่ระบุผู้จัดจำหน่ายควรถูกลบออกจากการคาดการณ์ทั่วไป ดังนั้น การวางแผนหลักจะสร้างแผนการใบสั่งซื้อต่อไปนี้สำหรับสินค้า:

- แผนการใบสั่งซื้อปริมาณเท่ากับ *25 ชิ้น* จากผู้จัดจำหน่าย *US-101* (ใช้ผู้จัดจำหน่ายและปริมาณที่ระบุบนรายการการคาดการณ์)
- แผนการใบสั่งซื้อปริมาณเท่ากับ *10ชิ้น* จากผู้จัดจำหน่าย *US-002* (เนื่องจากไม่มีการระบุผู้จัดจำหน่ายบนบรรทัดการคาดการณ์อื่น ระบบจะใช้ผู้จัดจำหน่ายเริ่มต้น และปริมาณของบรรทัดการคาดการณ์นี้จะลดลงตามปริมาณของบรรทัดการคาดการณ์เฉพาะผู้จัดจำหน่าย)

### <a name="example-3-plans-that-use-the-transactions---dynamic-period-reduction-method-in-a-single-forecast-period"></a>ตัวอย่างที่ 3: แผนที่ใช้วิธีการลดธุรกรรม - รอบระยะเวลาแบบไดนามิกในรอบระยะเวลาการคาดการณ์เดียว

สำหรับแผนหลักที่ใช้ *ธุรกรรม - รอบระยะเวลาแบบไดนามิก* เป็นวิธีการลดการคาดการณ์ การวางแผนหลักจะลดปริมาณการคาดการณ์ ถ้ามีธุรกรรมที่มีอยู่ที่ตรงกับลักษณะของการจัดหาวัสดุเหล่านั้น

ตัวอย่างเช่น คุณมีสินค้าที่มีชนิดใบสั่งเริ่มต้นคือ *ใบสั่งซื้อ* ซึ่งมีบรรทัดการคาดการณ์การจัดหาวัสดุต่อไปนี้

| แบบจำลอง    | วันที่     | บัญชีผู้จัดจำหน่าย | กลุ่มผู้จัดจำหน่าย | ปริมาณ | หน่วย | ไซต์ | คลังสินค้า |
|----------|----------|----------------|--------------|----------|------|------|-----------|
| CurrentF | วันที่ 10/10/22 | US-101         |              | 25       | ชิ้น   | 1    | 11        |

เนื่องจากมีบรรทัดการคาดการณ์การจัดหาวัสดุเพียงบรรทัดเดียว จึงมีรอบระยะเวลาการคาดการณ์เพียงรอบระยะเวลาเดียว

เมื่อคุณรันแผนหลักที่ตั้งค่าให้ใช้ *ธุรกรรม – รอบระยะเวลาแบบไดนามิก* เป็นวิธีการลด ผลลัพธ์อย่างใดอย่างหนึ่งต่อไปนี้อาจเกิดขึ้นได้:

- ถ้ามีใบสั่งซื้ออยู่ให้กับผู้จัดจำหน่าย *US-101* และปริมาณ *10 ชิ้น* และฟิลด์ **การคาดการณ์การจัดหาวัสดุ** ถูกตั้งค่าเป็น *ใช่* การวางแผนหลักจะสร้างแผนการใบสั่งซื้อใหม่สำหรับปริมาณที่เหลือ *10 ชิ้น* รายการการคาดการณ์จะลดลง เนื่องจากผู้จัดจำหน่ายตรงกับใบสั่งซื้อที่มีอยู่
- ถ้ามีใบสั่งซื้ออยู่ให้กับผู้จัดจำหน่าย *US-102* ไซต์ *1* คลังสินค้า *11* และปริมาณ *10 ชื้น* และฟิลด์ **การคาดการณ์การจัดหาวัสดุ** ถูกตั้งค่าเป็น *ใช่* การวางแผนหลักจะสร้างแผนการใบสั่งซื้อใหม่สำหรับปริมาณเต็ม *25 ชิ้น* ไม่สามารถลดรายการการคาดการณ์ได้ เนื่องจากมีผู้จัดจำหน่ายที่แตกต่างจากใบสั่งซื้อที่มีอยู่

> [!NOTE]
> สถานการณ์นี้อาจเกิดขึ้นกับแผนการใบสั่งซื้อ เนื่องจากมีการเชื่อมโยงผู้จัดจำหน่ายกับแผนการใบสั่งซื้อ อย่างไรก็ตาม สำหรับใบสั่งโอนย้ายและใบสั่งผลิต ยอดเงินการคาดการณ์การจัดหาวัสดุจะถูกหักลดตามใบสั่งที่มีอยู่เสมอ เนื่องจากไม่มีการระบุผู้จัดจำหน่ายใดไว้ระหว่างใบสั่งชนิดเหล่านี้

### <a name="example-4-plans-that-use-the-transactions---dynamic-period-reduction-method-over-several-forecast-periods"></a>ตัวอย่างที่ 4: แผนที่ใช้วิธีการลดธุรกรรม - รอบระยะเวลาแบบไดนามิกในหลายรอบระยะเวลาการคาดการณ์

คุณมีสินค้าที่มีชนิดใบสั่งเริ่มต้นคือ *ใบสั่งซื้อ* ซึ่งมีบรรทัดการคาดการณ์การจัดหาวัสดุต่อไปนี้

| แบบจำลอง    | วันที่     | บัญชีผู้จัดจำหน่าย | กลุ่มผู้จัดจำหน่าย | ปริมาณ | หน่วย | ไซต์ | คลังสินค้า |
|----------|----------|----------------|--------------|----------|------|------|-----------|
| CurrentF | วันที่ 10/10/22 | US-101         |              | 25       | ชิ้น   | 1    | 11        |
| CurrentF | วันที่ 10/15/22 | US-101         |              | 25       | ชิ้น   | 1    | 11        |

ในตัวอย่างนี้ มีรายการการคาดการณ์สองรายการ ซึ่งแต่ละรายการมีวันที่แตกต่างกัน วันที่จะกําหนดขอบเขตของรอบระยะเวลาการคาดการณ์ รอบระยะเวลาแรกคือตั้งแต่ 10 ตุลาคมถึง 14 ตุลาคม 2022 (10/10/22–10/14/22) รอบที่สองคือจาก 15 ตุลาคม 2022 (10/15/22) เป็นต้นไป

มีใบสั่งซื้อที่มีอยู่ของผู้จัดจำหน่าย *US-101* ปริมาณ *10 ชิ้น* และวันที่ *10/12/22* (12 ตุลาคม 2022) เมื่อคุณรันแผนหลักที่ตั้งค่าให้ใช้ *ธุรกรรม – รอบระยะเวลาแบบไดนามิก* เป็นวิธีการลด จะมีการสร้างใบสั่งต่อไปนี้:

- แผนการใบสั่งปริมาณเท่ากับ *15 ชิ้น* และวันที่ *10/10/22* (ปริมาณจะลดลงตามใบสั่งซื้อที่มีอยู่ ซึ่งลงวันที่ในระหว่างรอบระยะเวลาการคาดการณ์เดียวกัน)
- แผนการใบสั่งปริมาณเท่ากับ *25 ชิ้น* และวันที่ *10/15/22* (ปริมาณเป็นปริมาณเต็มของการคาดการณ์)

### <a name="example-5-plans-that-use-no-reduction"></a>ตัวอย่างที่ 5: แผนที่ไม่มีการลด

เมื่อคุณรันแผนซึ่งวิธีการลดการคาดการณ์เป็น *ไม่มี* การวางแผนหลักจะสร้างการจัดหาวัสดุที่วางแผนไว้เสมอเพื่อรายการการคาดการณ์การจัดหาวัสดุทั้งหมด หลังจากที่อนุมัติการจัดหาวัสดุที่วางแผนไว้แล้ว วัสดุที่วางแผนไว้จะลดแผนการใบสั่งในอนาคต อย่างไรก็ตาม ใบสั่งซื้อจะไม่ลดรายการการคาดการณ์การจัดหาวัสดุ

ตัวอย่างเช่น คุณมีสินค้าที่มีชนิดใบสั่งเริ่มต้นคือ *ใบสั่งซื้อ* ซึ่งมีบรรทัดการคาดการณ์การจัดหาวัสดุต่อไปนี้

| แบบจำลอง    | วันที่     | บัญชีผู้จัดจำหน่าย | กลุ่มผู้จัดจำหน่าย | ปริมาณ | หน่วย | ไซต์ | คลังสินค้า |
|----------|----------|----------------|--------------|----------|------|------|-----------|
| CurrentF | วันที่ 10/10/22 | US-101         |              | 25       | ชิ้น   | 1    | 11        |

มีใบสั่งซื้อที่มีอยู่ของผู้จัดจำหน่าย *US-101*, ไซต์ *1* คลังสินค้า *11* ปริมาณ *25 ชิ้น* และวันที่ *10/10/22* 

เมื่อคุณรันแผนหลักที่ตั้งค่าให้ใช้ *ไม่มี* เป็นวิธีการลด แผนการใบสั่งซื้อจะสร้างแผนการใบสั่งซื้อของผู้จัดจำหน่าย *US-101* ไซต์ *1* คลังสินค้า *11* ปริมาณ *25 ชิ้น* และวันที่ *10/10/22* กล่าวอีกอย่างคือ ใบสั่งซื้อที่มีอยู่จะไม่ลดลง เนื่องจากวิธีการลดการคาดการณ์คือ *ไม่มี*

ขณะนี้คุณแก้ไขแผนการใบสั่งซื้อที่สร้างขึ้นหลังจากรันการวางแผนล่าสุดและเปลี่ยนปริมาณเป็น *15 ชิ้น* จากนั้นคุณอนุมัติใบสั่ง ครั้งถัดไปที่คุณรันแผนหลัก แผนการใบสั่งซื้อจะสร้างแผนการใบสั่งซื้อของผู้จัดจำหน่าย *US-101* ไซต์ *1* คลังสินค้า *11* ปริมาณ *10 ชิ้น* และวันที่ *10/10/22* เวลานี้ ปริมาณจะลดลงเพื่อสะท้อนปริมาณของใบสั่งที่อนุมัติที่มีอยู่จากการรันการวางแผนก่อนหน้านี้

## <a name="differences-between-planning-optimization-and-the-built-in-planning-engine"></a>ความแตกต่างระหว่างการเพิ่มประสิทธิภาพการวางแผนและโปรแกรมการวางแผนในตัว

การคาดการณ์การจัดหาวัสดุจะทำงานในลักษณะต่างกันเล็กน้อย ขึ้นกับกลไกจัดการการวางแผนที่คุณใช้ (การวางแผนหลักในตัวและการเพิ่มประสิทธิภาพการวางแผน) ส่วนนี้อธิบายความแตกต่าง

### <a name="vendor-groups"></a>กลุ่มผู้จัดจำหน่าย

เมื่อคุณเพิ่มรายการการคาดการณ์ คุณสามารถระบุผู้จัดจำหน่ายและกลุ่มผู้จัดจำหน่ายได้ ในกลไกจัดการการวางแผนในตัว แผนการใบสั่งที่สร้างขึ้นจะจัดกลุ่มตามชุดของค่าผู้จัดจำหน่ายและกลุ่มผู้จัดจำหน่าย ในการเพิ่มประสิทธิภาพการวางแผน แผนการใบสั่งจะถูกจัดกลุ่มตามผู้จัดจำหน่าย

ตารางต่อไปนี้จะแสดงตัวอย่างของรายการการคาดการณ์การจัดหาวัสดุของสินค้า

| แบบจำลอง    | วันที่     | บัญชีผู้จัดจำหน่าย | กลุ่มผู้จัดจำหน่าย | ปริมาณ | หน่วย | ไซต์ | คลังสินค้า |
|----------|----------|----------------|--------------|----------|------|------|-----------|
| CurrentF | วันที่ 10/10/22 |                | VendorGroupA | 5        | ชิ้น   | 1    | 11        |
| CurrentF | วันที่ 10/10/22 |                | VendorGroupA | 6        | ชิ้น   | 1    | 11        |
| CurrentF | วันที่ 10/10/22 |                |              | 7        | ชิ้น   | 1    | 11        |

ผู้จัดจำหน่าย *VendorA* คือผู้จัดจำหน่ายเริ่มต้นสำหรับกลุ่มผู้จัดจำหน่าย *VendorGroupA* ซึ่งเป็นผู้จัดจำหน่ายเริ่มต้นสำหรับสินค้านั้น

กลไกจัดการการวางแผนในตัวจะสร้างใบสั่งต่อไปนี้:

- แผนการใบสั่งซื้อของผู้จัดจำหน่าย *VendorA* กลุ่มผู้จัดจำหน่าย *VendorGroupA* และปริมาณ *11*
- แผนการใบสั่งซื้อของผู้จัดจำหน่าย *VendorA* และปริมาณ *7*

การเพิ่มประสิทธิภาพการวางแผนจะสร้างใบสั่งเพียงใบสั่งเดียว:

- แผนการใบสั่งซื้อของผู้จัดจำหน่าย *VendorA* กลุ่มผู้จัดจำหน่าย *VendorGroupA* และปริมาณ *18*

### <a name="reduction-of-general-forecasts-by-more-specific-forecasts"></a>การลดการคาดการณ์ทั่วไปตามการคาดการณ์ที่เฉพาะเจาะจงมากขึ้น

ในกลไกจัดการการวางแผนหลักในตัว ผลลัพธ์จะไม่สามารถคาดการณ์ได้หากการคาดการณ์บางรายการมีผู้จัดจำหน่ายแต่บางรายการไม่มี

ในการเพิ่มประสิทธิภาพการวางแผน การคาดการณ์ทั่วไปจะลดลงตามการคาดการณ์ที่เฉพาะเจาะจงมากขึ้นเสมอ ดังตัวอย่างต่อไปนี้จะแสดง

ตารางต่อไปนี้จะแสดงตัวอย่างของรายการการคาดการณ์การจัดหาวัสดุของสินค้า

| วันที่       | ปริมาณ | ผู้จัดจำหน่าย   | กลุ่มผู้จัดจำหน่าย  |
|------------|----------|----------|---------------|
| วันที่ 02/11/2022 | 5.00     | ผู้จัดจำหน่าย-A | VendorGroup-A |
| วันที่ 02/11/2022 | 6.00     | ผู้จัดจำหน่าย-A | VendorGroup-A |
| วันที่ 02/11/2022 | 15.00 น.    |          |               |

การคาดการณ์ทั่วไป (ตัวอย่างเช่น 15.00 ชิ้น) จะถูกลดโดยการคาดการณ์ที่เฉพาะเจาะจงมากขึ้น (เช่น 5.00 + 6.00 = 11.00 ชิ้น) ซึ่งส่วนที่เหลือจะถูกมอบหมายให้กับผู้จัดจำหน่ายเริ่มต้น ตารางต่อไปนี้แสดงแผนการใบสั่ง

| วันที่       | ปริมาณ | ผู้จัดจำหน่าย   | กลุ่มผู้จัดจำหน่าย  |
|------------|----------|----------|---------------|
| วันที่ 02/11/2022 | 11.00    | ผู้จัดจำหน่าย-A | VendorGroup-A |
| วันที่ 02/11/2022 | 4.00     | ผู้จัดจำหน่าย-A | VendorGroup-A |

### <a name="respect-for-default-order-settings-when-planned-orders-are-generated"></a>ใช้การตั้งค่าใบสั่งเริ่มต้นเมื่อสร้างแผนการใบสั่ง

สินค้าแต่ละรายการอาจมีการตั้งค่าใบสั่งเริ่มต้น เช่น ปริมาณตามใบสั่งซื้อต่ำสุด กลไกจัดการการวางแผนในตัวจะละเว้นการตั้งค่าเหล่านี้ และแปลการคาดการณ์เป็นแผนการใบสั่งที่มีปริมาณเหมือนกัน การเพิ่มประสิทธิภาพการวางแผนจะเป็นไปตามการตั้งค่าเหล่านี้เมื่อมีการสร้างแผนการใบสั่งจากการคาดการณ์การจัดหาวัสดุ 

### <a name="aggregation-of-planned-orders-as-a-result-of-reduction-by-approved-orders"></a>การรวมแผนการใบสั่งที่เป็นผลจากการลดตามใบสั่งที่อนุมัติ

กลไกจัดการการวางแผนหลักในตัวสันนิษฐานว่าใบสั่งเพียงใบสั่งเดียวที่จะลดการคาดการณ์การจัดหาวัสดุที่มีอยู่ ดังนั้น ถ้าใบสั่งหลายใบตรงกับรายการการคาดการณ์การจัดหาวัสดุ ใบสั่งแรกเท่านั้นที่จะลดใบสั่ง ในการเพิ่มประสิทธิภาพการวางแผน ใบสั่งทั้งหมดที่ตรงกับรายการคาดการณ์การจัดหาวัสดุจะลดใบสั่งนั้น

### <a name="reduction-of-forecasts-by-matching-vendors-only"></a>การลดการคาดการณ์ตามการจับคู่ผู้จัดจำหน่ายเท่านั้น

เมื่อกลไกจัดการการวางแผนหลักในตัวลดการคาดการณ์ด้วยใบสั่งซื้อที่นำออกใช้ที่มีอยู่ จะไม่ตรวจสอบให้แน่ใจว่าผู้จัดจำหน่ายในใบสั่งซื้อตรงกับผู้จัดจำหน่ายจากการคาดการณ์ การเพิ่มประสิทธิภาพการวางแผนจะลดการคาดการณ์โดยใบสั่งซื้อที่มีค่าการจับคู่ในฟิลด์ผู้จัดจำหน่ายเท่านั้น

สำหรับใบสั่งโอนย้ายและใบสั่งผลิต ฟิลด์ผู้จัดจำหน่ายจะถูกละเว้นเสมอไป เนื่องจากไม่เกี่ยวข้องกับชนิดใบสั่งเหล่านั้น

### <a name="reduction-of-forecasts-by-transfer-orders"></a>การลดการคาดการณ์ตามใบสั่งโอนย้าย

หากชนิดใบสั่งเริ่มต้นของสินค้าคือ *โอนย้าย* การคาดการณ์สามารถลดลงได้เฉพาะกับแผนการใบสั่งย้ายที่มีอยู่เท่านั้น แต่ใบสั่งผลิตและใบสั่งซื้อ เฉพาะใบสั่งที่นำออกใช้แล้วเท่านั้นที่จะลดการคาดการณ์การจัดหาวัสดุ

กลไกจัดการการวางแผนในตัวจะลดค่าสถานะใบสั่งโอนย้ายทั้งหมด ในขณะที่ประสิทธิภาพการวางแผนจะลดการคาดการณ์โดยใบสั่งโอนย้ายอยู่ในสถานะ *นำออกใช้* เท่านั้น
