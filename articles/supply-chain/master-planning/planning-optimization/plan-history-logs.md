---
title: ดูประวัติการวางแผนและล็อกการวางแผน
description: บทความนี้จะอธิบายถึงวิธีการดูประวัติของงานการวางแผน ซึ่งทริกเกอร์โดยฟังก์ชันการเพิ่มประสิทธิภาพของการวางแผน
author: t-benebo
ms.date: 06/01/2020
ms.topic: article
ms.prod: ''
ms.technology: ''
ms.search.form: MPSPlanRegenerationJobList, MPSPlanRegenerationJobLogs
audience: Application User
ms.reviewer: kamaybac
ms.custom: ''
ms.assetid: ''
ms.search.region: Global
ms.search.industry: Manufacturing
ms.author: benebotg
ms.search.validFrom: 2019-10-31
ms.dyn365.ops.version: AX 10.0.5
ms.openlocfilehash: b2c9257fc67a06b57418b2f5b035b2b540131405
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8863953"
---
# <a name="view-plan-history-and-planning-logs"></a>ดูประวัติการวางแผนและล็อกการวางแผน

[!include [banner](../../includes/banner.md)]

บทความนี้จะอธิบายถึงวิธีการดูประวัติของงานการวางแผน ซึ่งทริกเกอร์โดยฟังก์ชันการเพิ่มประสิทธิภาพของการวางแผนใน Microsoft Dynamics 365 Supply Chain Management

เมื่อต้องการดูประวัติสำหรับแผนให้เปิดแผนโดยไปที่ **การวางแผนหลัก** \> **การตั้งค่าแผน** \> **แผน** \> **แผนหลัก** และเลือก **ประวัติ** ประวัติแสดงรายการงานทั้งหมดสำหรับแผนที่เลือก รายการรวมงานที่เสร็จสมบูรณ์และงานที่ใช้งานอยู่

ระบบเก็บเรกคอร์ดประวัติได้สูงสุด 60 เรกคอร์ดต่อแผนหลักและลบเรกคอร์ดที่เก่ากว่า 30 วัน ทุกครั้งที่คุณรันการคํานวณการวางแผนหลักใหม่ ระบบจะเพิ่มเรกคอร์ดประวัติใหม่ แล้วล้างข้อมูลเรกคอร์ดที่เก่าที่สุดตามต้องการ

นอกจากการดูเวลาเริ่มต้นและสถานะของงานแล้วคุณยังสามารถดูล็อกของงานที่ระบุได้ ล็อกรวมถึงข้อมูลเพิ่มเติมและคำเตือน ไม่ใช่ทุกงานที่จะมีล็อก เมื่อต้องการดูล็อกของงานให้เลือก **ล็อก** รายการบันทึกจะจัดเก็บไว้เฉพาะเมื่อ 30 วันหลังจากวันที่งานเสร็จสิ้น หลังจากนั้นจะถูกลบโดยอัตโนมัติ

ถ้าตัวเลือก **การประมวลผลชุดงาน** บนแท็บด่วน **รันในเบื้องหลัง** เปิดใช้งานเมื่อตั้งค่าการประมวลผลการวางแผนหลัก ล็อกชุดงานจะแสดงข้อมูลเพิ่มเติมเกี่ยวกับคําเตือนและข้อผิดพลาดใดๆ ที่สร้างขึ้นในระหว่างการรันการวางแผนหลัก ตัวอย่างเช่น ข้อผิดพลาดในการยืนยันอัตโนมัติจะถูกรวบรวมในล็อกชุดงานเท่านั้น ไม่แสดงในล็อกบนหน้า **ประวัติ**

เมื่อต้องการดูข้อผิดพลาดการยืนยันอัตโนมัติและคําเตือนหรือข้อผิดพลาดอื่นๆ ที่เกิดขึ้นระหว่างการรันการวางแผนหลัก ให้ปฏิบัติตามขั้นตอนต่อไปนี้

1. ไปยัง **การจัดการระบบ \> การสอบถาม \> ชุดงาน**
1. ค้นหาและเลือกเรกคอร์ดที่แสดงถึงการรันการวางแผนหลักที่คุณสนใจ (ตัวอย่างเช่น ค่าของฟิลด์ **คำอธิบายงาน** อาจเริ่มต้นด้วย *การวางแผนหลัก*)
1. เลือกปฏิบัติตามขั้นตอนใดขั้นตอนหนึ่ง ทั้งนี้ขึ้นอยู่กับว่าคุณใช้ *ฟอร์มขั้นสูง* หรือ *ฟอร์มดั้งเดิม (พื้นฐาน)* ของหน้า **ชุดงาน**:

    - ถ้าคุณจะใช้ฟอร์มขั้นสูง: ในบานหน้าต่างการดำเนินการ ให้เลือก **ประวัติชุดงาน** จากนั้นบนหน้า **ประวัติชุดงาน** ในบานหน้าต่างการดำเนินการ ให้เลือก **ล็อก**
    - ถ้าคุณจะใช้ฟอร์มดั้งเดิม: ในบานหน้าต่างการดำเนินการ บนแท็บ **ชุดงาน** ให้เลือก **ล็อก**

1. เลือก **รายละเอียดข้อความ** เพื่อเปิดบานหน้าต่าง **รายละเอียดข้อความ** ซึ่งคุณสามารถดูคําเตือนและข้อผิดพลาดทั้งหมดที่รวบรวมในระหว่างการประมวลผลได้

## <a name="related-resources"></a>ทรัพยากรที่เกี่ยวข้อง

- [ภาพรวมของการเพิ่มประสิทธิภาพการวางแผน](planning-optimization-overview.md)
- [เริ่มต้นใช้งานการเพิ่มประสิทธิภาพการวางแผน](get-started.md)
- [การวิเคราะห์การปรับให้เหมาะสมกับการวางแผน](planning-optimization-fit-analysis.md)
- [ใช้ตัวกรองกับแผน](plan-filters.md)
- [ยกเลิกงานการวางแผน](cancel-planning-job.md)


[!INCLUDE[footer-include](../../../includes/footer-banner.md)]
