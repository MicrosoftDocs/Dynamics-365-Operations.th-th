---
title: การวางแผนหลักที่มีการคาดการณ์ความต้องการ
description: หัวข้อนี้จะอธิบายถึงวิธีการรวมการคาดการณ์ความต้องการในระหว่างการวางแผนหลักที่มีการเพิ่มประสิทธิภาพการวางแผน
author: ChristianRytt
manager: tfehr
ms.date: 12/02/2020
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: MpsIntegrationParameters, MpsFitAnalysis
audience: Application User
ms.reviewer: kamaybac
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Manufacturing
ms.author: crytt
ms.search.validFrom: 2020-12-02
ms.dyn365.ops.version: AX 10.0.13
ms.openlocfilehash: 8b47aee41494394a32ffc0ea0c42a512e5051532
ms.sourcegitcommit: b86576e1114e4125eba8c144d40c068025f670fc
ms.translationtype: HT
ms.contentlocale: th-TH
ms.lasthandoff: 12/03/2020
ms.locfileid: "4666733"
---
# <a name="master-planning-with-demand-forecasts"></a>การวางแผนหลักที่มีการคาดการณ์ความต้องการ

[!include [banner](../../includes/banner.md)]

คุณสามารถใช้การคาดการณ์ความต้องการร่วมกับการเพิ่มประสิทธิภาพของการวางแผนให้กับบัญชีสำหรับความต้องการที่คาดไว้ในการวางแผนหลักของคุณได้ คุณสามารถสร้างการคาดการณ์ความต้องการ นำเข้า หรือสร้าง ด้วยตนเองได้ โดยใช้ฟังก์ชันการคาดการณ์ความต้องการใน Microsoft Dynamics 365 Supply Chain Management สำหรับข้อมูลเพิ่มเติมเกี่ยวกับการคาดการณ์ความต้องการ โปรดดู [ภาพรวมการคาดการณ์ความต้องการ](../introduction-demand-forecasting.md)

> [!NOTE]
> การวางแผนการคาดการณ์ที่แยกต่างหากไม่ได้รับการสนับสนุนด้วยการเพิ่มประสิทธิภาพการวางแผน ดังนั้น การตั้งค่า **แผนการคาดการณ์ปัจจุบัน** บนหน้า **พารามิเตอร์การวางแผนหลัก** ไม่มีผลกระทบ เมื่อคุณใช้การเพิ่มประสิทธิภาพการวางแผน

## <a name="set-up-a-master-plan-to-include-a-demand-forecast"></a>ตั้งค่าแผนหลักเพื่อรวมการคาดการณ์ความต้องการ

เพื่อตั้งค่าคอนฟิกแผนหลัก เพื่อให้รวมการคาดการณ์ความต้องการ ให้ทำตามขั้นตอนเหล่านี้

1. ไปที่ **การวางแผนหลัก \> การตั้งค่า \> แผน \> แผนหลัก**
1. เลือกแผนที่มีอยู่ หรือสร้างแผนใหม่
1. บน FastTab **ทั่วไป** ตั้งค่าฟิลด์ต่อไปนี้:

    - **แบบจำลองการคาดการณ์** – เลือกแบบจำลองการคาดการณ์ที่จะใช้ จะมีการพิจารณาแบบจำลองนี้ เมื่อมีการสร้างคำแนะนำในการจัดหาวัสดุสำหรับแผนหลักปัจจุบัน
    - **รวมการคาดการณ์ความต้องการ** – กำหนดตัวเลือกนี้เป็น *ใช่* เพื่อรวมการคาดการณ์ความต้องการในแผนหลักปัจจุบัน ถ้าคุณกำหนดเป็น *ไม่* ธุรกรรมการคาดการณ์ความต้องการจะไม่รวมอยู่ในแผนหลัก
    - **วิธีการที่ใช้ในการลดความต้องการในการคาดการณ์** – เลือกวิธีการที่ควรใช้ในการลดความต้องการในการคาดการณ์ สำหรับข้อมูลเพิ่มเติม ให้ดูส่วน [เงื่อนไขสำคัญของการลดการคาดการณ์](#reduction-keys) ในหัวข้อนี้ในภายหลัง

1. บน FastTab **กรอบเวลาในหน่วยวัน** คุณสามารถตั้งค่าฟิลด์ต่อไปนี้เพื่อระบุรอบระยะเวลาที่จะรวมการคาดการณ์ความต้องการในระหว่าง:

    - **แผนการคาดการณ์** – กำหนดตัวเลือกนี้เป็น *ใช่* เพื่อแทนที่กรอบเวลาของแผนการคาดการณ์ที่มีต้นกำเนิดมาจากกลุ่มความครอบคลุมแต่ละกลุ่ม ตั้งค่าเป็น *ไม่* ให้ใช้ค่าจากกลุ่มความครอบคลุมแต่ละกลุ่มสำหรับแผนหลักปัจจุบัน
    - **รอบระยะเวลาการคาดการณ์** – ถ้าคุณตั้งค่าตัวเลือก **แผนการคาดการณ์** เป็น *ใช่* ให้ระบุจำนวนวัน (ตั้งแต่วันที่ของวันนี้) ซึ่งควรใช้การคาดการณ์ความต้องการ

    > [!IMPORTANT]
    > การตั้งค่า **แผนการคาดการณ์** ยังไม่ได้รับการสนับสนุนด้วยการเพิ่มประสิทธิภาพการวางแผน

## <a name="set-up-a-coverage-group-to-include-a-demand-forecast"></a>ตั้งค่ากลุ่มความครอบคลุมเพื่อรวมการคาดการณ์ความต้องการ

เพื่อตั้งค่าคอนฟิกกลุ่มความครอบคลุม เพื่อให้รวมการคาดการณ์ความต้องการ ให้ทำตามขั้นตอนเหล่านี้

1. ไปยัง **การวางแผนหลัก \> การตั้งค่า \> แผน \> กลุ่มความครอบคลุม**
1. เลือกกลุ่มความครอบคลุมที่มีอยู่ หรือสร้างกลุ่มใหม่
1. บน FastTab **อื่นๆ** ตั้งค่าฟิลด์ต่อไปนี้:

    - **กรอบเวลาของแผนการคาดการณ์** – ป้อนจำนวนวัน (ตั้งแต่วันที่ของวันนี้) ซึ่งควรใช้การคาดการณ์ความต้องการ คุณสามารถแทนที่ค่านี้ได้โดยใช้ตัวเลือก **แผนการคาดการณ์** บนแผนหลัก ตามที่อธิบายไว้ในหัวข้อก่อนหน้านี้
    - **เงื่อนไขสำคัญของการลด** – เลือกเงื่อนไขสำคัญของการลดที่จะใช้ สำหรับข้อมูลเพิ่มเติม ให้ดูที่ส่วน [สร้างและตั้งค่าเงื่อนไขสำคัญของการลดการคาดการณ์](#create-reduction-key) และ [ใช้เงื่อนไขสำคัญของการลด](#use-reduction-key) ในภายหลังในหัวข้อนี้
    - **ลดการคาดการณ์โดย** – สำหรับแผนหลักซึ่งฟิลด์ **วิธีการที่ใช้ในการลดฟิลด์ความต้องการคาดการณ์** จะถูกตั้งค่าเป็น *ธุรกรรม - เงื่อนไขสำคัญของการลด* หรือ *ธุรกรรม - รอบระยะเวลาแบบไดนามิก* ให้ระบุธุรกรรมที่ควรลดการคาดการณ์ เลือกค่าใดค่าหนึ่งต่อไปนี้

        - **ธุรกรรมทั้งหมด** – ธุรกรรมทั้งหมดควรลดการคาดการณ์
        - **ใบสั่ง** – เฉพาะใบสั่งขายเท่านั้นที่ควรลดการคาดการณ์

        > [!NOTE]
        > ถ้าคุณเลือก *ธุรกรรมทั้งหมด* ธุรกรรมที่มีทั้งเงื่อนไขสำคัญของการลดในมิติสินค้าคงคลังเดียวกัน จะถือเป็นกลางและถูกละเว้นในระหว่างการลดการคาดการณ์ ตัวอย่างเช่น ถ้ามิติการวางแผนถูกตั้งค่าเป็นไซต์เท่านั้น ไม่ใช่คลังสินค้า ใบสั่งโอนย้ายระหว่างไซต์ 1 คลังสินค้า11 และไซต์ 1 คลังสินค้า13 จะถูกละเว้นและไม่ได้ลดการคาดการณ์ความต้องการที่เหลือ

    - **รวมใบสั่งระหว่างบริษัท** – กำหนดตัวเลือกนี้เป็น *ใช่* ถ้าควรรวมใบสั่งระหว่างบริษัท เมื่อมีการลดการคาดการณ์ มิฉะนั้น ให้กำหนดเป็น *ไม่*
    - **รวมการคาดการณ์ลูกค้าในการคาดการณ์ความต้องการ** – ระบุว่าควรรวมการคาดการณ์ลูกค้าไว้ในการคาดการณ์โดยรวมหรือไม่ ตัวเลือกนี้กำหนดวิธีการที่ความต้องการจริงจะลดความต้องการที่คาดการณ์ไว้ คุณสามารถใช้เพื่อตรวจสอบให้แน่ใจว่าการวางแผนหลักครอบคลุมถึงการจัดหาสินค้าที่ซื้อโดยลูกค้าที่เฉพาะเจาะจง

        - กำหนดตัวเลือกนี้เป็น *ใช่* เพื่อรวมการคาดการณ์ลูกค้าไว้ในการคาดการณ์โดยรวม ในกรณีนี้ ความต้องการของลูกค้าจริงลดทั้งการคาดการณ์ของลูกค้าและการคาดการณ์โดยรวม การวางแผนหลักจะสร้างแผนการใบสั่งเพื่อครอบคลุมเฉพาะปริมาณการคาดการณ์โดยรวมเท่านั้น
        - กำหนดตัวเลือกนี้เป็น *ไม่* ถ้าคุณไม่ต้องการรวมการคาดการณ์ลูกค้าไว้ในการคาดการณ์โดยรวม ในกรณีนี้ ความต้องการของลูกค้าจริงจะลดเฉพาะการคาดการณ์ลูกค้า การวางแผนหลักจะสร้างแผนการใบสั่งเพื่อครอบคลุมทั้งปริมาณการคาดการณ์โดยรวมและการคาดการณ์สำหรับปริมาณลูกค้าแต่ละรายการ

## <a name="forecast-reduction-keys"></a><a name="reduction-keys"></a>เงื่อนไขสำคัญของการลดการคาดการณ์

ส่วนนี้แสดงข้อมูลเกี่ยวกับวิธีการต่างๆ ที่ถูกใช้ในการลดความต้องการการคาดการณ์ ซึ่งจะมีตัวอย่างของผลลัพธ์ของแต่ละวิธี นอกจากนี้ ยังอธิบายวิธีการสร้าง ตั้งค่า และใช้เงื่อนไขสำคัญของการลดการคาดการณ์ วิธีการบางวิธีใช้เงื่อนไขสำคัญของการลดการคาดการณ์เพื่อลดความต้องการการคาดการณ์

### <a name="methods-that-are-used-to-reduce-forecast-requirements"></a>วิธีการที่ถูกใช้เพื่อลดความต้องการการคาดการณ์

เมื่อคุณรวมการคาดการณ์ในแผนหลัก คุณสามารถเลือกว่าความต้องการการคาดการณ์จะลดลงอย่างไร เมื่อมีการรวมความต้องการจริง โปรดทราบว่าการวางแผนหลักจะไม่รวมความต้องการการคาดการณ์จากในอดีต ซึ่งหมายถึงความต้องการการคาดการณ์ทั้งหมดก่อนวันที่ของวันนี้

เมื่อต้องการรวมการคาดการณ์ในแผนหลัก และเลือกวิธีการที่ใช้ในการลดความต้องการการคาดการณ์ ไปยัง **การวางแผนหลัก \> การตั้งค่า \> แผน \> แผนหลัก** ในฟิลด์ **แบบจำลองการคาดการณ์** เลือกแบบจำลองการคาดการณ์ ในฟิลด์ **วิธีการที่ใช้ในการลดความต้องการการคาดการณ์** เลือกวิธีการ โดยตัวเลือกที่คุณสามารถเลือกได้มีดังต่อไปนี้

- None
- เปอร์เซ็นต์ – เงื่อนไขสำคัญของการลด
- ธุรกรรม – เงื่อนไขสำคัญของการลด (ยังไม่ได้รับการสนับสนุนด้วยการเพิ่มประสิทธิภาพการวางแผน)
- ธุรกรรม – รอบระยะเวลาแบบไดนามิก

ส่วนต่อไปนี้ให้ข้อมูลมากขึ้นเกี่ยวกับตัวเลือกแต่ละรายการ

#### <a name="none"></a>ไม่มี

ถ้าคุณเลือก **ไม่มี** จะไม่มีการลดความต้องการการคาดการณ์ในระหว่างการวางแผนหลัก ในกรณีนี้ การวางแผนหลักสร้างใบสั่งที่วางแผนไว้เพื่อจัดหาความต้องการที่คาดการณ์ไว้ (การคาดการณ์ความต้องการ) ใบสั่งที่วางแผนไว้เหล่านี้รักษาปริมาณที่แนะนำ โดยไม่คำนึงถึงชนิดอื่นๆ ของความต้องการ ตัวอย่างเช่น ถ้าใบสั่งขายถูกวาง การวางแผนหลักจะสร้างใบสั่งที่วางแผนไว้เพิ่มเติมเพื่อจัดหาใบสั่งขาย ไม่มีการลดปริมาณของความต้องการการคาดการณ์

#### <a name="percent--reduction-key"></a>เปอร์เซ็นต์ – เงื่อนไขสำคัญของการลด

ถ้าคุณเลือก **เปอร์เซ็นต์ - เงื่อนไขสำคัญของการลด** จะมีการลดความต้องการการคาดการณ์ตามเปอร์เซ็นต์และรอบระยะเวลาที่กำหนดโดยเงื่อนไขสำคัญของการลด ในกรณีนี้ การวางแผนหลักสร้างใบสั่งที่วางแผนไว้ที่ซึ่งมีการคำนวณปริมาณเป็นปริมาณที่คาดการณ์ ×เงื่อนไขสำคัญของการลดในแต่ละรอบระยะเวลา ถ้ามีความต้องการชนิดอื่น การวางแผนหลักยังจะสร้างใบสั่งที่วางแผนไว้เพื่อจัดหาความต้องการนั้นด้วย

##### <a name="example-percent--reduction-key"></a>ตัวอย่าง: เปอร์เซ็นต์ – เงื่อนไขสำคัญของการลด

ตัวอย่างนี้แสดงว่าคีย์การลดช่วยลดข้อกำหนดของการคาดการณ์ความต้องการตามเปอร์เซ็นต์และรอบระยะเวลาที่กำหนดโดยคีย์การลด

สำหรับตัวอย่างนี้ คุณรวมการคาดการณ์ความต้องการต่อไปนี้ในแผนหลัก

| เดือน    | การคาดการณ์ความต้องการ |
|----------|-----------------|
| มกราคม  | 1,000           |
| กุมภาพันธ์ | 1,000           |
| มีนาคม    | 1,000           |
| เมษายน    | 1,000           |

ในหน้า **เงื่อนไขสำคัญของการลด** คุณตั้งค่ารายการต่อไปนี้

| เปลี่ยน | หน่วย  | เปอร์เซ็นต์ |
|--------|-------|---------|
| 1      | เดือน | 100     |
| 2      | เดือน | 75      |
| 3      | เดือน | 50      |
| 4      | เดือน | 25      |

คุณมอบหมายเงื่อนไขสำคัญของการลดให้กับกลุ่มความครอบคลุมของสินค้า จากนั้น บนหน้า **แผนหลัก** ในฟิลด์ **วิธีการที่ใช้ในการลดความต้องการการคาดการณ์** คุณเลือก **เปอร์เซ็นต์ - เงื่อนไขสำคัญของการลด**

ในกรณีนี้ ถ้าคุณรันการจัดกำหนดการการคาดการณ์ในวันที่ 1 มกราคม ข้อกำหนดการคาดการณ์ความต้องการจะถูกใช้ตามเปอร์เซ็นต์ที่คุณตั้งค่าในหน้า **เงื่อนไขสำคัญของการลด** ปริมาณข้อกำหนดต่อไปนี้จะถูกโอนย้ายไปยังแผนหลัก

| เดือน                | ปริมาณของใบสั่งที่วางแผนไว้ | การคำนวณ    |
|----------------------|------------------------|----------------|
| มกราคม              | 0                      | = 0% × 1,000   |
| กุมภาพันธ์             | 250                    | = 25% × 1,000  |
| มีนาคม                | 500                    | = 50% × 1,000  |
| เมษายน                | 750                    | = 75% × 1,000  |
| พฤษภาคม - ธันวาคม | 1,000                  | = 100% × 1,000 |

#### <a name="transactions--reduction-key"></a>ธุรกรรม – เงื่อนไขสำคัญของการลด

ถ้าคุณเลือก **ธุรกรรม - เงื่อนไขสำคัญของการลด** จะมีการลดความต้องการการคาดการณ์ตามธุรกรรมที่เกิดขึ้นในระหว่างรอบระยะเวลาที่กำหนดโดยเงื่อนไขสำคัญของการลด

##### <a name="example-transactions--reduction-key"></a>ตัวอย่าง: ธุรกรรม – เงื่อนไขสำคัญของการลด

ตัวอย่างนี้แสดงว่าใบสั่งจริงที่เกิดขึ้นระหว่างรอบระยะเวลาที่ถูกกำหนดโดยคีย์การลดช่วยลดข้อกำหนดการคาดการณ์ความต้องการ

สำหรับตัวอย่างนี้ คุณเลือก จากนั้น **ธุรกรรม – เงื่อนไขสำคัญของการลด** ในฟิลด์ **วิธีการที่ใช้ในการลดความต้องการการคาดการณ์** ในหน้า **แผนหลัก**

ใบสั่งขายต่อไปนี้มีอยู่ในวันที่ 1 มกราคม

| เดือน    | จำนวนชิ้นที่สั่ง |
|----------|--------------------------|
| มกราคม  | 956                      |
| กุมภาพันธ์ | 1,176                    |
| มีนาคม    | 451                      |
| เมษายน    | 119                      |

ถ้าคุณใช้การคาดการณ์ความต้องการเดียวกันที่ 1,000 ชิ้นต่อเดือนที่ถูกใช้ในตัวอย่างก่อนหน้านี้ ปริมาณความต้องการต่อไปนี้จะถูกโอนย้ายไปยังแผนหลัก

| เดือน                | จำนวนชิ้นที่ต้องการ |
|----------------------|---------------------------|
| มกราคม              | 44                        |
| กุมภาพันธ์             | 0                         |
| มีนาคม                | 549                       |
| เมษายน                | 881                       |
| พฤษภาคม - ธันวาคม | 1,000                     |

#### <a name="transactions--dynamic-period"></a>ธุรกรรม – รอบระยะเวลาแบบไดนามิก

ถ้าคุณเลือก **ธุรกรรม - รอบระยะเวลาแบบไดนามิก** ความต้องการการคาดการณ์จะลดลงตามธุรกรรมใบสั่งจริงที่เกิดขึ้นในระหว่างรอบระยะเวลาแบบไดนามิก รอบระยะเวลาแบบไดนามิกครอบคลุมวันการคาดการณ์ปัจจุบัน และสิ้นสุดที่จุดเริ่มต้นของการคาดการณ์ถัดไป ในกรณีนี้ การวางแผนหลักสร้างใบสั่งที่วางแผนไว้เพื่อจัดหาความต้องการที่คาดการณ์ไว้ (การคาดการณ์ความต้องการ) อย่างไรก็ตาม เมื่อมีการวางธุรกรรมใบสั่งจริง จะมีการลดความต้องการการคาดการณ์ ธุรกรรมที่เกิดขึ้นจริงใช้ส่วนหนึ่งของความต้องการที่คาดการณ์

เมื่อใช้ตัวเลือกนี้ ลักษณะการทำงานต่อไปนี้เกิดขึ้น:

- เงื่อนไขสำคัญของการลดไม่ถูกต้อง หรือไม่ถูกใช้ 
- ถ้าการคาดการณ์ถูกลดลงโดยสมบูรณ์ ข้อกำหนดการคาดการณ์สำหรับการคาดการณ์ปัจจุบันจะกลายเป็น 0 (ศูนย์)
- ถ้าไม่มีการคาดการณ์ในอนาคต ข้อกำหนดการคาดการณ์จากการคาดการณ์ครั้งสุดท้ายที่ป้อนจะลดลง
- กรอบเวลาจะรวมอยู่ในการคำนวณการลดการคาดการณ์
- จำนวนวันค่าบวกจะรวมอยู่ในการคำนวณการลดการคาดการณ์
- ถ้าธุรกรรมใบสั่งจริงเกินกว่าข้อกำหนดความคาดการณ์ ธุรกรรมที่เหลือจะไม่ถูกส่งต่อถึงรอบระยะเวลาการคาดการณ์ถัดไป

##### <a name="example-1-transactions--dynamic-period"></a>ตัวอย่าง 1: ธุรกรรม – รอบระยะเวลาแบบไดนามิก

นี่เป็นตัวอย่างอย่างง่ายที่แสดงวิธีการที่ **ธุรกรรม - รอบระยะเวลาแบบไดนามิก** ทำงาน

สำหรับตัวอย่างนี้ คุณรวมการคาดการณ์ความต้องการต่อไปนี้ในแผนหลัก

| วัน เดือน       | การคาดการณ์ความต้องการ |
|------------|-----------------|
| 1 มกราคม  | 1,000           |
| 1 กุมภาพันธ์ | 1,000             |

นอกจากนี้ คุณยังสร้างใบสั่งขายต่อไปนี้

| วัน เดือน        | ปริมาณในใบสั่งขาย |
|-------------|----------------------|
| มกราคม 15  | 200                  |
| 15 กุมภาพันธ์ | 400                  |

ในกรณีนี้ จะมีการสร้างใบสั่งที่วางแผนไว้ต่อไปนี้

| วันที่การคาดการณ์ความต้องการ | ปริมาณ | คำอธิบาย                           |
|--------------------- |----------|---------------------------------------|
| 1 มกราคม            | 800      | ความต้องการการคาดการณ์ (= 1000 – 200) |
| มกราคม 15           | 200      | ความต้องการใบสั่งขาย             |
| 1 กุมภาพันธ์           | 600      | ความต้องการการคาดการณ์ (= 1,000 – 400) |
| 15 กุมภาพันธ์          | 400      | ความต้องการใบสั่งขาย             |

##### <a name="example-2-transactions--dynamic-period"></a>ตัวอย่าง 2: ธุรกรรม – รอบระยะเวลาแบบไดนามิก

ในกรณีส่วนใหญ่ ระบบจะถูกตั้งค่าเพื่อให้ธุรกรรมลดความต้องการการคาดการณ์ในรอบระยะเวลาการคาดการณ์เฉพาะ: สัปดาห์ เดือน เป็นต้น รอบระยะเวลาเหล่านี้จะถูกกำหนดอยู่ในคีย์การลด อย่างไรก็ตาม เวลาระหว่างสองรายการการคาดการณ์ความต้องการสามารถ *บ่งบอก* รอบระยะเวลา

สำหรับตัวอย่างนี้ คุณสร้างการคาดการณ์ความต้องการสำหรับวันที่และปริมาณต่อไปนี้

| วันที่       | การคาดการณ์ความต้องการ |
|------------|-----------------|
| 1 มกราคม  | 1,000           |
| มกราคม 5  | 500             |
| มกราคม 12 | 1,000           |

โปรดสังเกตว่า ในการคาดการณ์นี้ ไม่มีรอบระยะเวลาที่ชัดเจนระหว่างวันที่การคาดการณ์ ระหว่างวันที่ที่หนึ่งและที่สอง มีช่วงสี่วัน และระหว่างวันที่ที่สองและที่สาม มีช่วงเจ็ดวัน ช่วงเหล่านี้คือรอบระยะเวลาแบบไดนามิก

นอกจากนี้ คุณยังสร้างรายการใบสั่งขายต่อไปนี้ด้วย

| วัน เดือน                             | ปริมาณในใบสั่งขาย |
|----------------------------------|----------------------|
| 15 ธันวาคมในปีก่อนหน้านี้ | 500                  |
| มกราคม 3                        | 100                  |
| มกราคม 10                       | 200                  |

ในกรณีนี้ การคาดการณ์จะถูกลดลงในลักษณะต่อไปนี้:

- เนื่องจากใบสั่งขายแรกไม่อยู่ในรอบระยะเวลาใดๆ จึงไม่ลดการคาดการณ์ใดๆ
- เนื่องจากใบสั่งขายที่สองอยู่ระหว่างวันที่ 1 มกราคมและวันที่ 5 มกราคม จึงลดการคาดการณ์สำหรับวันที่ 1 มกราคม ไป 100
- เนื่องจากใบสั่งขายที่สามอยู่ระหว่างวันที่ 5 มกราคมและวันที่ 12 มกราคม จึงลดการคาดการณ์สำหรับวันที่ 5 มกราคม ไป 200

ดังนั้น จะมีการสร้างใบสั่งที่วางแผนไว้ต่อไปนี้

| วันที่การคาดการณ์ความต้องการ             | ปริมาณ | คำอธิบาย                                                         |
|----------------------------------|----------|---------------------------------------------------------------------|
| 15 ธันวาคมในปีก่อนหน้านี้ | 500      | ความต้องการใบสั่งขาย                                            |
| 1 มกราคม                        | 900      | รอบระยะเวลาความต้องการการคาดการณ์วันที่ 1 มกราคมถึงวันที่ 5 มกราคม (= 1,000 – 100) |
| มกราคม 3                        | 100      | ความต้องการใบสั่งขาย                                            |
| มกราคม 5                        | 300      | รอบระยะเวลาความต้องการการคาดการณ์วันที่ 5 มกราคมถึงวันที่ 10 มกราคม (= 500 – 200)  |
| มกราคม 12                       | 1,000    | รอบระยะเวลาความต้องการการคาดการณ์วันที่ 12 มกราคมถึงวันที่สิ้นสุด                      |

### <a name="create-and-set-up-a-forecast-reduction-key"></a><a name="create-reduction-key"></a>สร้าง และตั้งค่าเงื่อนไขสำคัญของการลดการคาดการณ์

มีการใช้เงื่อนไขสำคัญของการลดการคาดการณ์ในวิธีการ **ธุรกรรม - เงื่อนไขสำคัญของการลด** และ **เปอร์เซ็นต์ - เงื่อนไขสำคัญของการลด** สำหรับการลดความต้องการการคาดการณ์ ทำตามขั้นตอนเหล่านี้เพื่อสร้าง และตั้งค่าเงื่อนไขสำคัญของการลด

1. ไปยัง **การวางแผนหลัก \> การตั้งค่า \> ความครอบคลุม \> เงื่อนไขสำคัญของการลด**
2. เลือก **สร้าง** หรือกด **Ctrl+N** เพื่อสร้างเงื่อนไขสำคัญของการลด
3. ในฟิลด์ **เงื่อนไขสำคัญของการลด** ป้อนตัวระบุเฉพาะสำหรับเงื่อนไขสำคัญของการลดการคาดการณ์ จากนั้น ในฟิลด์ **ชื่อ** ป้อนชื่อ 
4. กำหนดรอบระยะเวลาและเปอร์เซ็นต์ของเงื่อนไขสำคัญของการลดในแต่ละรอบระยะเวลา:

    - ฟิลด์ **วันที่มีผลบังคับใช้** บ่งชี้วันที่ เมื่อเริ่มต้นการสร้างรอบระยะเวลา เมื่อตัวเลือก **ใช้วันที่ที่มีผล** ถูกตั้งค่าเป็น **ใช่** รอบระยะเวลาเริ่มต้นในวันที่ที่มีผล เมื่อมีการตั้งค่าเป็น **ไม่ใช่** รอบระยะเวลาจะเริ่มต้นในวันที่ที่รันการวางแผนหลัก
    - กำหนดรอบระยะเวลาที่การลดการคาดการณ์ควรเกิดขึ้นในระหว่างนั้น
    - สำหรับรอบระยะเวลาเฉพาะ ระบุเปอร์เซ็นต์ที่ควรจะลดความต้องการการคาดการณ์ คุณสามารถป้อนค่าบวกเพื่อลดความต้องการ หรือค่าลบเพื่อเพิ่มความต้องการ

### <a name="use-a-reduction-key"></a><a name="use-reduction-key"></a>ใช้เงื่อนไขสำคัญของการลด

คีย์การลดการคาดการณ์ต้องถูกกำหนดให้กับกลุ่มความครอบคลุมของสินค้า ทำตามขั้นตอนเหล่านี้เพื่อกำหนดเงื่อนไขสำคัญของการลดให้กับกลุ่มความครอบคลุมของสินค้า

1. ไปยัง **การวางแผนหลัก \> การตั้งค่า \> ความครอบคลุม \> กลุ่มความครอบคลุม**
2. บน FastTab **อื่นๆ** ในฟิลด์ **เงื่อนไขสำคัญของการลด** เลือกเงื่อนไขสำคัญของการลดเพื่อกำหนดให้กับกลุ่มความครอบคลุม จากนั้น เงื่อนไขสำคัญของการลดใช้กับสินค้าทั้งหมดที่เป็นของกลุ่มความครอบคลุม
3. ในการใช้เงื่อนไขสำคัญของการลดเพื่อคำนวณการลดการคาดการณ์ในระหว่างการวางแผนหลัก คุณต้องกำหนดการตั้งค่านี้ในการตั้งค่าของแผนหลักหรือแผนการคาดการณ์ ไปยังหนึ่งในตำแหน่งที่ตั้งต่อไปนี้:

    - การวางแผนหลัก \> การตั้งค่า \> แผน \> แผนการคาดการณ์
    - การวางแผนหลัก \> การตั้งค่า \> แผน \> แผนหลัก

4. บนหน้า **แผนการคาดการณ์** หรือ **แผนหลัก** บน FastTab **ทั่วไป** ในฟิลด์ **วิธีการที่ใช้ในการลดความต้องการการคาดการณ์** เลือก **เปอร์เซ็นต์ - เงื่อนไขสำคัญของการลด** หรือ **ธุรกรรม - เงื่อนไขสำคัญของการลด** อย่างใดอย่างหนึ่ง

### <a name="reduce-a-forecast-by-transactions"></a>ลดการคาดการณ์ตามธุรกรรม

เมื่อคุณเลือก **ธุรกรรม - เงื่อนไขสำคัญของการลด** หรือ **ธุรกรรม - รอบระยะเวลาแบบไดนามิก** เป็นวิธีการสำหรับการลดความต้องการการคาดการณ์ คุณสามารถระบุได้ว่าธุรกรรมใดจะลดการคาดการณ์ บนหน้า **กลุ่มความครอบคลุม** บน FastTab **อื่นๆ** ในฟิลด์ **ลดการคาดการณ์ตาม** เลือก **ธุรกรรมทั้งหมด** ถ้าธุรกรรมทั้งหมดควรลดการคาดการณ์ หรือ **ใบสั่ง** ถ้าเฉพาะใบสั่งขายควรลดการคาดการณ์
