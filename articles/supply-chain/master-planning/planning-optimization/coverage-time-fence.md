---
title: กรอบเวลาความครอบคลุม
description: บทความนี้จะอธิบายวิธีการตั้งค่ากรอบเวลาความครอบคลุม กรอบเวลาความครอบคลุมบ่งชี้ระดับการวางแผนและขีดจํากัดของคุณ
author: t-benebo
ms.date: 01/18/2021
ms.topic: article
ms.prod: ''
ms.technology: ''
ms.search.form: ReqGroup, ReqItemTable, ReqPlanSched
audience: Application User
ms.reviewer: kamaybac
ms.custom: ''
ms.assetid: ''
ms.search.region: Global
ms.search.industry: Manufacturing
ms.author: benebotg
ms.search.validFrom: 2021-01-18
ms.dyn365.ops.version: 10.0.17
ms.openlocfilehash: 987dea4c1b693fc1bb687f97d51288d5e51e7d4c
ms.sourcegitcommit: 491ab9ae2b6ed991b4eb0317e396fef542d3a21b
ms.translationtype: HT
ms.contentlocale: th-TH
ms.lasthandoff: 11/03/2022
ms.locfileid: "9740125"
---
# <a name="coverage-time-fences"></a>กรอบเวลาความครอบคลุม

[!include [banner](../../includes/banner.md)]

บทความนี้จะอธิบายวิธีการตั้งค่า *กรอบเวลาความครอบคลุม* ผู้วางแผนสามารถกําหนดระดับการวางแผน (กรอบเวลาความครอบคลุมเป็นวัน) และแยกการจัดหาวัสดุและความต้องการที่อยู่นอกระดับนั้น ดังนั้น กรอบเวลาความครอบคลุมจะช่วยป้องกัน "เสียงรบกวน" ที่เกิดจากคำแนะนำการจัดหาวัสดุที่คุณไม่ต้องตอบสนองนานหลายเดือน ตัวอย่างรวมถึงการคาดการณ์ของปีถัดไปและใบสั่งของลูกค้าที่อยู่ไกลเกินกว่าระยะเวลารอคอยสินค้าปกติ

กรอบเวลาความครอบคลุมคือจํานวนวันหลังจากวันที่ของวันนี้ (หรือโดยแม่นยำมากขึ้น วันที่ที่คุณทำการรันการวางแผน) ที่การจัดหาวัสดุและความต้องการนั้นถูกแยกออก เพื่อช่วยหลีกเลี่ยงความล่าช้า คุณต้องตรวจสอบให้แน่ใจว่ากรอบเวลาความครอบคลุมจะยาวกว่าระยะเวลารอคอยสินค้ารวม ค่าระบบเริ่มต้นคือ 100 วัน

คุณสามารถระบุกรอบเวลาความครอบคลุมที่ระดับต่างๆ ต่อไปนี้:

- **กลุ่มความครอบคลุม** – คุณสามารถตั้งค่ากรอบเวลาความครอบคลุมเริ่มต้นให้กับกลุ่มความครอบคลุมแต่ละกลุ่มได้
- **ความครอบคลุมสินค้า** – คุณสามารถแทนที่กรอบเวลาความครอบคลุมซึ่งสืบทอดมาจากกลุ่มความครอบคลุมที่ได้รับมอบหมายให้กับสินค้า
- **แผนหลัก** – คุณสามารถแทนที่กรอบเวลาความครอบคลุมซึ่งสืบทอดมาจากการตั้งค่ากลุ่มความครอบคลุมและความครอบคลุมของสินค้า

ส่วนต่อไปนี้อธิบายวิธีการระบุกลุ่มความครอบคลุมในแต่ละระดับ

## <a name="set-a-coverage-time-fence-for-a-coverage-group"></a>ตั้งค่ากรอบเวลาความครอบคลุมสำหรับกลุ่มความครอบคลุม

เมื่อคุณระบุกรอบเวลาความครอบคลุมสำหรับกลุ่มความครอบคลุม การตั้งค่าจะใช้กับสินค้าทั้งหมด (ผลิตภัณฑ์) ที่อยู่ในกลุ่มนั้น อย่างไรก็ตาม คุณสามารถแทนที่การตั้งค่าสำหรับสินค้าเฉพาะหรือแผนหลักเฉพาะ

เมื่อต้องการระบุกรอบเวลาความครอบคลุมสำหรับกลุ่มความครอบคลุม ให้ปฏิบัติตามขั้นตอนเหล่านี้

1. ไปยัง **การวางแผนหลัก \> การตั้งค่า \> ความครอบคลุม \> กลุ่มความครอบคลุม**
1. เลือกกลุ่มความครอบคลุมที่มีอยู่ในรายการ หรือสร้างกลุ่มความครอบคลุมใหม่
1. บน FastTab **ทั่วไป** ให้ตั้งค่าฟิลด์ **กรอบเวลาความครอบคลุม (วัน)** เป็นจํานวนวันที่คุณต้องการใช้เป็นกรอบเวลาความครอบคลุมของกลุ่มความครอบคลุม

## <a name="set-a-coverage-time-fence-for-a-specific-item"></a>ตั้งค่ากรอบเวลาความครอบคลุมสำหรับสินค้าเฉพาะ

สินค้าทุกรายการ (ผลิตภัณฑ์) เป็นของกลุ่มความครอบคลุม ถ้าไม่มีการมอบหมายกลุ่มความครอบคลุมให้กับสินค้าไว้อย่างชัดแจ้ง จะมีการใช้กลุ่มความครอบคลุมเริ่มต้น สินค้าทุกรายการจะรับช่วงกรอบเวลาความครอบคลุมจากกลุ่มความครอบคลุมของสินค้านั้น อย่างไรก็ตาม คุณสามารถแทนที่กรอบเวลานี้สำหรับสินค้าเฉพาะได้ตามที่คุณต้องการ

เมื่อต้องการระบุกรอบเวลาความครอบคลุมสำหรับสินค้าเฉพาะ ให้ปฏิบัติตามขั้นตอนเหล่านี้

1. ไปยัง **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์ที่นำออกใช้**
1. เลือกผลิตภัณฑ์ในกริด
1. บนบานหน้าต่างการดำเนินการ บนแท็บ **แผน** ในกลุ่ม **ความครอบคลุม** เลือก **ความครอบคลุมสินค้า**
1. บนหน้า **ความครอบคลุมสินค้า** บนแท็บ **ภาพรวม** ให้เลือกหรือสร้างแถวสำหรับไซต์ที่คุณต้องการตั้งค่ากรอบเวลาความครอบคลุม
1. เลือกแท็บ **ทั่วไป** เพื่อเปิดการตั้งค่าสำหรับไซต์ที่เลือก
1. เลือกกล่องกาเครื่องหมาย **การตั้งค่าแทนที่กลุ่มความครอบคลุม**
1. ตั้งค่าฟิลด์ **กรอบเวลาความครอบคลุม (วัน)** เป็นจํานวนวันที่คุณต้องการใช้เป็นกรอบเวลาความครอบคลุมสำหรับสินค้า

## <a name="set-a-coverage-time-fence-for-a-specific-master-plan"></a>ตั้งค่ากรอบเวลาความครอบคลุมสำหรับแผนหลักเฉพาะ

คุณสามารถระบุกรอบเวลาความครอบคลุมที่ระดับแผนหลัก ด้วยวิธีนี้ ให้คุณกําหนดจํานวนวันที่การคํานวณการวางแผนหลักครอบคลุมสำหรับแผนหลัก การตั้งค่านี้จะแทนที่การตั้งค่าเวลาความครอบคลุมใดๆ ที่กําหนดไว้สำหรับสินค้าและกลุ่มความครอบคลุมที่เกี่ยวข้องแต่ละรายการ

เมื่อต้องการระบุกรอบเวลาความครอบคลุมสำหรับแผนหลักเฉพาะ ให้ปฏิบัติตามขั้นตอนเหล่านี้

1. ไปที่ **การวางแผนหลัก \> การตั้งค่า \> แผน \> แผนหลัก**
1. เลือกแผนหลักที่มีอยู่ในรายการ หรือสร้างแผนหลักใหม่
1. บน FastTab **กรอบเวลาเป็นวัน** ให้ตั้งค่าตัวเลือก **ความครอบคลุม** เป็น *ใช่* จากนั้น ในฟิลด์ภายใต้ตัวเลือก ป้อนจํานวนวันที่คุณต้องการใช้เป็นกรอบเวลาความครอบคลุมสำหรับแผนหลัก

## <a name="considerations-for-coverage-time-fences"></a>ข้อควรพิจารณาสำหรับกรอบเวลาความครอบคลุม

ขณะที่คุณตั้งค่ากรอบเวลาความครอบคลุม ให้พิจารณาจุดต่อไปนี้:

- กรอบเวลาความครอบคลุมจะมีผลกระทบต่อข้อมูลป้อนเข้าสำหรับการวางแผนหลักเท่านั้น ถ้าเกิดความล่าช้าขึ้น แผนการใบสั่งที่ได้อาจมีวันที่ที่เป็นวันหลังจากวันที่วันนี้บวกด้วยกรอบเวลาความครอบคลุม
- มีการระบุกรอบเวลาความครอบคลุมอยู่ในวันปฏิทิน ปฏิทินที่ใช้วันทำงานจะไม่มีผลกระทบต่อการคํานวณกรอบเวลา ตัวอย่างเช่น จะมีการพิจารณาหนึ่งสัปดาห์เป็นเจ็ดวันเสมอ แม้ว่าวันสุดสัปดาห์จะถูกตั้งค่าเป็นวันที่ปิดในปฏิทินเวลาทำงาน
- ระบบจะไม่สร้างธุรกรรมความต้องการขึ้นสำหรับการจัดหาวัสดุและความต้องการใดๆ ที่อยู่นอกกรอบเวลาความครอบคลุม
- ถ้าการจัดหาวัสดุและความต้องการที่ได้รับอนุมัติใดๆ อยู่นอกกรอบเวลาความครอบคลุม จะไม่สามารถโหลดการจัดหาวัสดุนั้นไว้ในกลไกจัดการได้ ดังนั้น จะไม่ทริกเกอร์การเติมสินค้าใดๆ และจะไม่คํานวณความล่าช้า อย่างไรก็ตาม ไม่ควรลบการจัดหาวัสดุและความต้องการนี้ออกจากระบบ
- การเปลี่ยนแปลงปริมาณสินค้าคงคลังด้านความปลอดภัย (จากคีย์ต่สุด) จะถูกละเว้น ถ้าการเปลี่ยนแปลงอยู่นอกกรอบเวลาความครอบคลุม
- ความต้องการระหว่างบริษัทจะถูกละเว้น ถ้าวันที่จัดส่งที่ร้องขอที่คํานวณไม่ได้อยู่ภายในกรอบเวลาความครอบคลุม โปรดทราบว่า สำหรับกลไกจัดการการวางแผนหลักที่ไม่สนับสนุน ความต้องการระหว่างบริษัทจะไม่ถูกจํากัดโดยกรอบเวลาความครอบคลุม
- การคาดการณ์ความต้องการจะถูกละเว้น ถ้าวันที่งบประมาณไม่อยู่ภายในกรอบเวลาความครอบคลุม โปรดทราบว่า สำหรับกลไกจัดการการวางแผนหลักที่ไม่สนับสนุน การคาดการณ์ความต้องการจะไม่ถูกจํากัดโดยกรอบเวลาความครอบคลุม
- การปรับประสิทธิภาพการวางแผนเป็นโซนเวลาที่ทราบ โดยจะพิจารณาโซนเวลาที่ไซต์การจัดหาวัสดุและความต้องการ และเวลาของการรันการวางแผน ตัวอย่างเช่น การวางแผนหลักจะถูกทริกเกอร์ที่ 11 น. วันที่ 15 ตุลาคม จากไซต์ในเดนมาร์ก (โซนเวลา GMT+1) และมีการใช้กรอบเวลาความครอบคลุม 10 วัน ในกรณีนี้ การจัดหาวัสดุและความต้องการจากไซต์ในซีแอตเทิล (โซนเวลา GMT-8) จะถูกรวมอยู่จนถึงเวลา 2 น. วันที่ 25 ตุลาคม (= 24 ชั่วโมงสิบวัน หลังจากที่มีการทริกเกอร์การวางแผนหลัก ลบด้วยความแตกต่างของโซนเวลานานเก้าชั่วโมง) โปรดทราบว่ากลไกจัดการการวางแผนหลักที่ไม่สนับสนุนจะพิจารณาเฉพาะวันที่ของกรอบเวลาเท่านั้น ดังนั้น ผลลัพธ์จึงอาจแตกต่างกัน


[!INCLUDE[footer-include](../../../includes/footer-banner.md)]