---
title: กำหนดการจัดหาวัสดุ
description: บทความนี้แสดงข้อมูลเกี่ยวกับหน้าและความสามารถของการกำหนดการจัดหาวัสดุ
author: t-benebo
ms.date: 9/3/2021
ms.topic: article
ms.search.form: ReqSupplyDemandSchedule, ReqSupplyDemandScheduleFilters, ReqSupplyDemandItemDetails, ReqTransFuturesActionsPart, ReqSupplyDemandOverviewLegendPart
audience: Application User
ms.reviewer: kamaybac
ms.search.region: Global
ms.author: benebotg
ms.search.validFrom: 2021-06-09
ms.dyn365.ops.version: 10.0.22
ms.openlocfilehash: 0e3937dd4cffc464f38b5770674364579bdb06d1
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8851752"
---
# <a name="supply-schedule"></a>กำหนดการจัดหาวัสดุ

[!include [banner](../includes/banner.md)]

หน้า **กำหนดการจัดหาวัสดุ** แสดงภาพรวมที่สมบูรณ์ของการจัดหาวัสดุและความต้องการสำหรับผลิตภัณฑ์หรือตระกูลผลิตภัณฑ์ ข้อมูลจะกรองตามที่ตั้ง แผนหลัก และรอบระยะเวลา คุณยังสามารถใช้หน้าเพื่อสร้างใบสั่งใหม่ แก้ไขแผนการใบสั่งที่มีอยู่ และรันการวางแผนหลัก

## <a name="open-the-supply-schedule-page"></a>เปิดหน้าการกำหนดการจัดหาวัสดุ

คุณสามารถเปิดหน้า **กำหนดการจัดหาวัสดุ** ในลักษณะใดๆ ต่อไปนี้:

- ไปที่ **การวางแผนหลัก \> การวางแผนหลัก \> กำหนดการจัดหาวัสดุ** ในกล่องโต้ตอบ **แก้ไขตัวกรอง** ให้ระบุแผนและผลิตภัณฑ์ที่คุณค้นหาโดยป้อนค่าของตัวกรองข้อมูลในฟิลด์ที่จัดเตรียมไว้ (ในส่วนที่เหลือของบทความนี้ ชุดของค่าตัวกรองข้อมูลที่คุณป้อนจะเรียกว่า "ตัวกรอง" หรือ "ตัวกรองปัจจุบัน") เมื่อคุณเสร็จสิ้นแล้ว ให้เลือก **ตกลง**
- ไปยัง **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์ที่นำออกใช้** เลือกหรือเปิดผลิตภัณฑ์ จากนั้น บนบานหน้าต่างการดำเนินการ บนแท็บ **แผน** ในกลุ่ม **มุมมอง** ให้เลือก **กำหนดการจัดหาวัสดุ**
- ไปยัง **การวางแผนหลัก \> การตั้งค่า \> การคาดการณ์ความต้องการ \> คีย์การปันส่วนสินค้า** เลือกคีย์การปันส่วนสินค้าที่จะใช้เป็นตระกูลผลิตภัณฑ์ จากนั้น บนบานหน้าต่างการดำเนินการ เลือก **กำหนดการจัดหาวัสดุ**
- ไปที่ **การวางแผนหลัก \> การวางแผนหลัก \> แผนการใบสั่ง** เลือกหรือเปิดแผนการใบสั่ง จากนั้น บนบานหน้าต่างการดำเนินการ บนแท็บ **มุมมอง** ในกลุ่ม **มุมมอง** ให้เลือก **กำหนดการจัดหาวัสดุ**

> [!NOTE]
> เมื่อคุณเปิดหน้า **กำหนดการจัดหาวัสดุ** จากผลิตภัณฑ์ ตระกูลผลิตภัณฑ์ หรือแผนการใบสั่ง คุณจะไม่ต้องป้อนค่าตัวกรอง ระบบจะใช้แม่แบบรอบระยะเวลาเริ่มต้น

## <a name="use-the-supply-schedule-page"></a>ใช้หน้าการกำหนดการจัดหาวัสดุ

หน้า **กำหนดการจัดหาวัสดุ** ประกอบด้วยส่วนด้านบน แท็บด่วน **สินค้าคงคลังสิ้นงวด** แท็บด่วนเพิ่มเติมจะปรากฏ ตามบรรทัดที่เลือกไว้ในส่วนด้านบน และบานหน้าต่างกล่องแสดงข้อมูลย่อ (เมื่อต้องการเปิดบานหน้าต่างกล่องแสดงข้อมูลย่อและดูกล่องแสดงข้อมูลย่อ ให้เลือก **ข้อมูลที่เกี่ยวข้อง** บนขอบด้านขวาของหน้า)

### <a name="upper-section"></a>ส่วนบน

ส่วนบนของหน้า **กำหนดการจัดหาวัสดุ** จะมีกริดที่แสดงข้อมูลต่อไปนี้ของตระกูลผลิตภัณฑ์หรือผลิตภัณฑ์ ข้อมูลนี้จะถูกแบ่งตามรอบระยะเวลาที่กําหนดโดยค่า **แม่แบบรอบระยะเวลา** จากตัวกรองข้อมูล

- **สินค้าคงคลังต้นงวด** – บรรทัดนี้แสดงยอดดุลสินค้าคงคลังที่คาดไว้เมื่อเริ่มต้นรอบระยะเวลา ถ้าใบสั่งทั้งหมดในระบบเกิดขึ้น
- **สินค้าคงคลังสิ้นงวด** – บรรทัดนี้แสดงยอดดุลสินค้าคงคลังที่คาดไว้เมื่อสิ้นสุดรอบระยะเวลา ถ้าใบสั่งทั้งหมดในระบบเกิดขึ้น
- **สินค้าคงคลังโยงสิ้นงวด** – บรรทัดนี้แสดงจำนวนของสินค้าคงคลังเมื่อสิ้นสุดรอบระยะเวลาที่มีการเชื่อมโยงกับความต้องการในอนาคต
- **การจัดหาวัสดุรอบระยะเวลาสุทธิ** – บรรทัดนี้แสดงความแตกต่างระหว่างการจัดหาวัสดุและความต้องการในรอบระยะเวลา
- **สินค้าคงคลังขั้นต่ำ** – โหนดนี้แสดงปริมาณสินค้าคงคลังด้านความปลอดภัยของผลิตภัณฑ์หรือตระกูลผลิตภัณฑ์ เมื่อต้องการขยายหรือยุบโหนดนี้ ให้เลือกโหนดนี้ แล้วเลือก **ขยาย** หรือ **ยุบ** บนแถบเครื่องมือ โหนดนี้จะปรากฏเฉพาะเมื่อมีสินค้าคงคลังด้านความปลอดภัยของผลิตภัณฑ์หรือตระกูลผลิตภัณฑ์เท่านั้น
- **ความต้องการ** – โหนดนี้แสดงความต้องการของผลิตภัณฑ์หรือตระกูลผลิตภัณฑ์ ความต้องการจะจัดกลุ่มตามชนิดธุรกรรม เมื่อต้องการขยายหรือยุบโหนดนี้ ให้เลือกโหนดนี้ แล้วเลือก **ขยาย** หรือ **ยุบ** บนแถบเครื่องมือ ชนิดของธุรกรรมความต้องการรวมถึงการขาย การโอนย้าย และสมุดรายวันสินค้าคงคลัง โหนดนี้จะปรากฏเฉพาะเมื่อมีความต้องการของผลิตภัณฑ์หรือตระกูลผลิตภัณฑ์เท่านั้น
- **การจัดหาวัสดุ** – โหนดนี้แสดงการจัดหาวัสดุของผลิตภัณฑ์หรือตระกูลผลิตภัณฑ์ การจัดหาวัสดุจะจัดกลุ่มตามชนิดธุรกรรม เมื่อต้องการขยายหรือยุบโหนดนี้ ให้เลือกโหนดนี้ แล้วเลือก **ขยาย** หรือ **ยุบ** บนแถบเครื่องมือ ชนิดธุรกรรมการจัดหาวัสดุ ได้แก่ การผลิต การซื้อ และการโอนย้าย โหนดนี้จะปรากฏเฉพาะเมื่อมีการจัดหาวัสดุของผลิตภัณฑ์หรือตระกูลผลิตภัณฑ์เท่านั้น

ปุ่มแถบเครื่องมือ กล่องแสดงข้อมูลย่อ และการแสดงแท็บด่วนต่างๆ ที่พร้อมใช้งานจะขึ้นอยู่กับการเลือกของคุณในส่วนด้านบน โดยทั่วไป คุณจะเลือกชนิดธุรกรรมโดยการเลือกแถวใดแถวหนึ่งภายใต้โหนด **การจัดหาวัสดุ** หรือ **ความต้องการ** จากนั้นให้คุณเลือกรอบระยะเวลาโดยเลือกคอลัมน์ที่ต้องการจากแถวที่เลือก

แถบเครื่องมือเหนือกริดในส่วนบนของหน้า **กำหนดการจัดหาวัสดุ** จะมีปุ่มดังต่อไปนี้:

- **ขยาย/ยุบ** – ขยายหรือยุบโหนดที่เลือก เช่น โหนด **ความต้องการ** โหนด **การจัดหาวัสดุ** และโหนดย่อย (โหนดจะแสดงคำนำหน้า **\[+\]** หรือ **\[-\]** เพื่อระบุว่าขณะนี้โหนดถูกยุบหรือขยาย)
- **สร้าง** – เปิดเมนูที่แต่ละคำสั่ง เปิดกล่องโต้ตอบหรือหน้าที่ช่วยให้คุณสามารถเพิ่มชนิดของรายการเฉพาะของรายการที่เลือกได้ ใบสั่งที่พร้อมใช้งาน ได้แก่ **การคาดการณ์การจัดหาวัสดุ** **แผนการใบสั่ง** **คัมบังที่จัดตารางการผลิต** **ใบสั่งผลิตใหม่** **ใบสั่งซื้อ** และ **ใบสั่งโอนย้าย**
- **การวางแผนหลัก** – รันการวางแผนหลัก กล่องโต้ตอบจะปรากฏขึ้นที่คุณสามารถระบุแผนเพื่อเรียกใช้ โดยค่าเริ่มต้น ฟิลด์ **แผนหลัก** ถูกกำหนดให้ตรงกับตัวกรองปัจจุบัน
- **รายงานการเสร็จงานสูงสุด** – เปิดหน้า **รายงานการเสร็จงานสูงสุด** สำหรับผลิตภัณฑ์ที่กําหนดในตัวกรองปัจจุบัน
- **อัปเดตแผนการใบสั่ง** – เปิดหน้า **แผนการใบสั่ง** ซึ่งแสดงแผนการใบสั่งของตระกูลผลิตภัณฑ์หรือผลิตภัณฑ์ที่กําหนดไว้ในตัวกรองปัจจุบัน
- **ระดับ** – กระจายแผนการใบสั่งตามการตั้งค่าจากกล่องโต้ตอบที่ปรากฏ
- **นโยบายแผนวัสดุตามสถานที่** – เปิดหน้า **ความครอบคลุมสินค้า** สำหรับผลิตภัณฑ์ที่กําหนดในตัวกรองปัจจุบัน
- **กฎคัมบัง** – เปิดหน้า **กฎคัมบัง** สำหรับผลิตภัณฑ์ที่กําหนดในตัวกรองปัจจุบัน

### <a name="fasttabs"></a>แท็บด่วน

หน้า **กำหนดการจัดหาวัสดุ** อาจประกอบด้วยแท็บด่วนต่อไปนี้:

- **สินค้าคงคลังสิ้นงวด** – แท็บด่วนนี้แสดงข้อมูลสินค้าคงคลังสิ้นงวดในรูปแบบรูปภาพ
- **โปรไฟล์การจัดหาวัสดุ** – แท็บด่วนนี้แสดงข้อมูลการจัดหาวัสดุในรูปแบบรูปภาพ โดยจะมองเห็นได้เมื่อคุณเลือกโหนด **การจัดหาวัสดุ** หรือบรรทัดที่อยู่ใต้โหนดนั้นในส่วนด้านบน
- **สรุป** – แท็บด่วนนี้แสดงรายละเอียดสรุปที่เกี่ยวข้องกับชนิดของธุรกรรมที่คุณเลือกในส่วนด้านบน ตัวอย่างเช่น ถ้าคุณเลือก **การขาย** ภายใต้โหนด **ความต้องการ** แท็บด่วนนี้จะแสดงฟิลด์ที่เกี่ยวข้องกับใบสั่งขาย เช่น **บรรทัดใบสั่งขายที่ร้องขอ** หรือ **จำนวนรวม** ถ้าคุณเลือก **ใบสั่งผลิต** ภายใต้โหนดย่อย **การผลิต** ของ **การจัดหาวัสดุ** แท็บด่วนนี้จะแสดงฟิลด์ที่เกี่ยวข้องกับใบสั่งผลิต เช่น **ใยสั่งผลิตที่จัดตารางการผลิต** หรือ **ที่จัดตารางการผลิตทั้งหมด** ค่าฟิลด์จะขึ้นอยู่กับรอบระยะเวลาที่คุณเลือกในส่วนด้านบน 
- **\[ชนิดธุรกรรม\] - \[รอบระยะเวลา\]** – แท็บด่วนนี้แสดงใบสั่งของชนิดธุรกรรมและรอบระยะเวลาที่คุณเลือกในส่วนด้านบน ชื่อของแท็บด่วนจะแสดงถึงการเลือกเหล่านั้น ตัวอย่างเช่น อาจตั้งชื่อ **ใบสั่งขาย - รายการคงค้าง** หรือ **ใบสั่งผลิต - สัปดาห์ 37**

### <a name="action-pane"></a>บานหน้าต่างการดำเนินการ

ปุ่มต่อไปนี้พร้อมใช้งานบนบานหน้าต่างการดำเนินการ:

- **แก้ไขตัวกรอง** – เปิดกล่องโต้ตอบ **แก้ไขตัวกรอง** ซึ่งคุณสามารถอัปเดตค่าตัวกรองข้อมูล แล้วเปิดหน้า **กำหนดการจัดหาวัสดุ** ซึ่งสะท้อนถึงการตั้งค่าตัวกรองที่อัปเดตแล้ว
- **แสดงความล่าช้า** – เน้นบรรทัดที่เกี่ยวข้องในส่วนด้านบน ถ้ามีลำดับที่ล่าช้าของชนิดธุรกรรมนั้น

### <a name="factbox-pane"></a>บานหน้าต่างกล่องแสดงข้อมูลย่อ

เมื่อต้องการเปิดบานหน้าต่างกล่องแสดงข้อมูลย่อและดูกล่องแสดงข้อมูลย่อ ให้เลือก **ข้อมูลที่เกี่ยวข้อง** บนขอบด้านขวาของหน้า กล่องแสดงข้อมูลย่อต่อไปนี้พร้อมใช้งานบนหน้า **กำหนดการจัดหาวัสดุ**:

- **รายละเอียดสินค้า** – กล่องแสดงข้อมูลย่อนี้แสดงข้อมูลพื้นฐานเกี่ยวกับผลิตภัณฑ์ที่กําหนดในตัวกรองปัจจุบัน ซึ่งอาจว่างเปล่าถ้าคุณกําหนดตระกูลผลิตภัณฑ์ในตัวกรอง
- **การดำเนินการ** – กล่องแสดงข้อมูลย่อนี้แสดงการดำเนินการสำหรับใบสั่งของชนิดธุรกรรมที่คุณเลือกในส่วนด้านบน
- **ความล่าช้า** – กล่องแสดงข้อมูลย่อนี้แสดงความล่าช้าสำหรับใบสั่งของชนิดธุรกรรมที่คุณเลือกในส่วนด้านบน

[!INCLUDE[footer-include](../../includes/footer-banner.md)]
