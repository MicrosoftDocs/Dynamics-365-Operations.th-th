---
title: ภาพรวมของนโยบายการจัดซื้อ
description: บทความนี้แสดงข้อมูลเกี่ยวกับนโยบายการจัดซื้อ นโยบายการจัดซื้อคือชุดของกฎที่ควบคุมกระบวนการใบขอซื้อ นโยบายการจัดซื้อช่วยให้ผู้ดูแลระบบสามารถปรับใช้การกลยุทธ์การจัดซื้อของพวกเขา ด้วยการสร้างโครงสร้างนโยบายที่สอดคล้องกับความต้องการซื้อเชิงกลยุทธ์ขององค์กร
author: Henrikan
ms.date: 07/25/2019
ms.topic: overview
ms.prod: ''
ms.technology: ''
ms.search.form: PurchReqSourcingPolicyRule, SysPolicy, SysPolicyListPage, PurchReqControlRule, RequisitionReplenishCatAccessPolicyRule, PurchReApprovalPolicyRule, RequisitionReplenishControlRule, PurchReqControlRFQRule
audience: Application User
ms.reviewer: kamaybac
ms.custom:
- "11614"
- intro-internal
ms.assetid: 729a304d-0f3f-4ccb-bd5b-46ee0976c57f
ms.search.region: Global
ms.author: henrikan
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 3cc150ae1a912fbfb4daf505e4240786c2f380a3
ms.sourcegitcommit: 3754d916799595eb611ceabe45a52c6280a98992
ms.translationtype: HT
ms.contentlocale: th-TH
ms.lasthandoff: 01/15/2022
ms.locfileid: "7982288"
---
# <a name="purchasing-policies-overview"></a>ภาพรวมของนโยบายการจัดซื้อ

[!include [banner](../includes/banner.md)]

บทความนี้แสดงข้อมูลเกี่ยวกับนโยบายการจัดซื้อ นโยบายการจัดซื้อคือชุดของกฎที่ควบคุมกระบวนการใบขอซื้อ นโยบายการจัดซื้อช่วยให้ผู้ดูแลระบบสามารถปรับใช้การกลยุทธ์การจัดซื้อของพวกเขา ด้วยการสร้างโครงสร้างนโยบายที่สอดคล้องกับความต้องการซื้อเชิงกลยุทธ์ขององค์กร

นโยบายการจัดซื้อประกอบด้วยชุดของกฎนโยบาย เมื่อคุณกำหนดกฎนโยบาย คุณต้องเลือกชนิดของกฎก่อน หลังจากนั้นคุณจึงสร้างกฎสำหรับชนิดของกฎโดยการตั้งค่า วันเริ่มต้น และวันสิ้นสุดของกฎ  

ตัวอย่างเช่น ผู้ดูแลระบบสร้างนโยบาย เลือกแบบชนิดของกฎ **นโยบายแค็ตตาล็อก** และจึงเพิ่มกฎนโยบายแค็ตตาล็อกเข้าสู่นโยบาย กฎนโยบายแค็ตตาล็อกนี้ระบุว่าแค็ตตาล็อก Adventure ต้องถูกใช้สำหรับการจัดซื้อภายใน หลังจากนโยบายการจัดซื้อถูกเชื่อมโยงกับองค์กรหนึ่งโดยเฉพาะ พนักงานขององค์กรต้องตรวจดูแค็ตตาล็อก Adventure เมื่อสร้างใบขอซื้อ

## <a name="assigning-policies-to-organizations"></a>การกำหนดนโยบายให้กับองค์กร
ก่อนที่นโยบายจะสามารถมีผลบังคับใช้ นโยบายนั้นต้องถูกเชื่อมโยงกับองค์กร นโยบายการจัดซื้อต้องเชื่อมโยงกับวัตถุประสงค์ของลำดับขั้น **ตัวควบคุมภายในของการจัดซื้อ** ดังนั้น นโยบายการจัดซื้อใช้ได้เฉพาะกับองค์กรในลำดับชั้นที่มีวัตถุประสงค์ลำดับชั้นของ **ตัวควบคุมภายในของการจัดซื้อ** คุณยังสามารถเลือกองค์กรจากรายการแนวราบของนิติบุคคลในตาราง CompanyInfo นิติบุคคลเหล่านี้ถูกกำหนดในโครงสร้างนโยบายเป็น "บริษัท"

## <a name="determining-which-rule-to-apply"></a>การกำหนดกฎที่จะนำมาใช้
ขึ้นอยู่กับว่าคุณตั้งค่าคอนฟิกนโยบายการจัดซื้อของคุณอย่างไร กฎหลายข้ออาจส่งผลต่อผู้ใช้ในองค์กร ตัวอย่างต่อไปนี้แสดงวิธีต่างๆที่คุณสามารถตั้งค่าคอนฟิกนโยบายการจัดซื้อและระบุว่านโยบายจะถูกนำมาใช้อย่างไรเมื่อธุรกรรมเกิดขึ้น

### <a name="example-1-simple-purchasing-policy-configuration"></a>ตัวอย่างที่ 1: การตั้งค่าคอนฟิกนโยบายการจัดซื้อแบบง่าย

องค์กรที่มีขนาดเล็กและมีความซับซ้อนน้อยสามารถตั้งค่านโยบายการจัดซื้อตามนิติบุคคล และสามารถใช้แค่ลำดับชั้นขององค์กรของบริษัท  

สำหรับ Fabrikam ธุรกิจขนาดเล็ก ความต้องการซื้อแตกต่างกันเพียงเล็กน้อยในองค์กร กฎการจัดซื้อแตกต่างกันระหว่างนิติบุคคลขององค์กรเท่านั้น ตัวอย่างเช่น พนักงานของ Fabrikam ประเทศแคนาดาและพนักงานของ Fabrikam ประเทศสหรัฐอเมริกา ซื้อสินค้าและบริการจากแค็ตตาล็อกที่แตกต่างกันและผู้จัดจำหน่ายที่แตกต่างกัน ดังนั้น Fabrikam ตั้งค่านโยบายการจัดซื้อของในระดับนิติบุคคล  

Fabrikam สร้างสองนโยบายการจัดซื้อ นโยบาย A ใช้กับนิติบุคคลของประทศสหรัฐอเมริกา 1111 นโยบาย B ใช้กับนิติบุคคลของประเทศแคนาดา 2222 เมื่อพนักงานในนิติบุคคล 1111 สร้างใบสั่งซื้อ กฎนโยบายจะได้รับมาจากนโยบาย A ตัวอย่างเช่น แค็ตตาล็อกผลิตภัณฑ์ที่พนักงานตรวจดูจะถูกระบุในกฎนโยบายแค็ตตาล็อกสำหรับนโยบาย A  

เมื่อพนักงานในนิติบุคคล 2222 สร้างใบสั่งซื้อ กฎนโยบายจะได้รับมาจากนโยบาย B  

**หมายเหตุ:** ถ้าพนักงานของนิติบุคคล 1111 ซื้อสินค้าในนามของพนักงานของนิติบุคคล 2222 กฎนโยบายที่ระบุสำหรับนิติบุคคล 2222 (นั่นคือ กฎนโยบายจากนโยบาย B) จะถูกใช้งาน

### <a name="example-2-complex-purchasing-policy-configuration"></a>ตัวอย่างที่ 2: การตั้งค่าคอนฟิกนโยบายการจัดซื้อแบบซับซ้อน

ในตัวอย่างก่อนหน้านี้ กฎการจัดซื้อทั้งหมดได้ถูกกำหนดตามลำดับชั้นองค์กรเดียว ลำดับชั้นขององค์กรของบริษัท อย่างไรก็ตาม องค์กรที่ซับซ้อนอาจกำหนดนโยบายสำหรับหลายลำดับชั้นขององค์กร  


Contoso เป็นบริษัทขนาดใหญ่ที่จำเป็นต้องใช้กฎการจัดซื้อที่ซับซ้อนเพื่อควบคุมกระบวนการใบขอซื้อ Contoso ได้กำหนดกฎสำหรับสองลำดับชั้นขององค์กรที่แตกต่างกัน: แผนกและการควบคุมการจัดซื้อสากล  

นโยบาย 123 ระบุไว้สำหรับลำดับชั้นขององค์กรระดับแผนกเพื่อการขายของสหราชอาณาจักร – แผนกขาย ในนโยบาย 123 กฎการควบคุมใบขอซื้อระบุว่าข้อจำกัดต้องถูกบังคับใช้สำหรับปริมาณสั่งซื้อขั้นต่ำ ในกฎนี้ ตัวเลือก **การบังคับใช้ข้อจำกัดของปริมาณการสั่งซื้อขั้นต่ำ** จะถูกเลือก  

นโยบาย 456 กำหนดไว้สำหรับลำดับขั้นขององค์กรของการควบคุมการจัดซื้อระดับสากลสำหรับแผนกการขายและแผนกการตลาด ในนโยบาย 456 กฎการควบคุมใบขอซื้อไม่กำหนดให้ต้องบังคับใช้ปริมาณการสั่งซื้อขั้นต่ำ ในกฎนี้ ตัวเลือก **บังคับใช้ข้อจำกัดปริมาณการสั่งซื้อขั้นต่ำ** จะถูกยกเลิก  

Sam ทำงานในผนกขายของสหราชอาณาจักร – แผนกขายในสำนักงาน Contoso ประจำสหราชอาณาจักร นโยบายสำหรับแผนกและลำดับขั้นขององค์กรที่ควบคุมการจัดซื้อระดับสากลจะถูกนำมาใช้ในแผนกของเขา เมื่อ Sam สร้างใบขอซื้อ ระบบต้องกำหนดนโยบายที่จะใช้ ผู้ดูแลระบบตั้งค่าพารามิเตอร์นโยบายการจัดซื้อเพื่อระบุว่า นโยบายการจัดซื้อต้องถูกใช้ตามลำดับความสำคัญต่อไปนี้:

1.  การควบคุมการจัดซื้อระดับสากล
2.  แผนก
3.  บริษัท

ดังนั้น นโยบาย 456 จะใช้กับใบสั่งซื้อที่ Sam สร้าง และปริมาณการสั่งขั้นต่ำไม่จำเป็นสำหรับใบสั่งซื้อ

## <a name="policy-rules"></a>กฎนโยบาย
### <a name="catalog-policy-rule"></a>กฎนโยบายแค็ตตาล็อก

กฎนโยบายแค็ตตาล็อกกำหนดว่าแค็ตตาล็อกการจัดซื้อใดที่ผู้ใช้จะเห็นเมื่อสร้างใบขอซื้อ ถ้าผู้ใช้ได้รับสิทธิ์ในการสั่งผลิตภัณฑ์ในนามของผู้ใช้รายอื่น ใบขอซื้อจะใช้กฎนโยบายแค็ตตาล็อกที่กำหนดไว้สำหรับนิติบุคคลและหน่วยปฏิบัติงานของผู้ขอเพื่อกำหนดว่าแค็ตตาล็อกใดจะถูกแสดง ก่อนที่คุณจะสามารถกำหนดกฎนโยบายแค็ตตาล็อก คุณต้องสร้างและเผยแพร่แค็ตตาล็อกการจัดซื้อ

### <a name="category-access-policy-rule"></a>กฎนโยบายการเข้าถึงประเภท

กฎนโยบายการเข้าถึงประเภทกำหนดว่าประเภทใดที่ผู้ใช้มีสิทธิ์เข้าถึงเมื่อสร้างใบขอซื้อ ถ้าไม่มีกฎใดถูกระบุไว้ ประเภทการจัดซื้อทั้งหมดจะสามารถถูกเพิ่มไปยังใบขอซื้อได้

1.  เลือกตัวเลือก **รวมกฎหลัก** เพื่อใช้กฎนโยบายการเข้าถึงประเภทขององค์กรหลักในประเภทนั้น
2.  ในหน้าต่าง **ประเภทที่พร้อมใช้งาน** ให้เลือกประเภทที่จะนำกฎไปใช้ เมื่อคุณเลือกประเภท ประเภททั้งหมดในลำดับขั้นที่สูงกว่าก็จะถูกเพิ่มไปยังรายการ **ประเภทที่เลือก** เช่นกัน
3.  เลือกตัวเลือก **รวมประเภทย่อย** เพื่อใช้กฎกับประเภทย่อยทั้งหมดของประเภทที่เลือก

### <a name="category-policy-rule"></a>กฎนโยบายประเภท

กฎนโยบายประเภทกำหนดว่าผู้ใช้สามารถเลือกผู้จัดจำหน่ายสำหรับแต่ละประเภทอย่างไร กฎนี้กำหนดความต้องการสำหรับกระบวนการรับสินค้าและการออกใบแจ้งหนี้ด้วย

### <a name="re-approval-rule-for-purchase-orders"></a>กฎการอนุมัติใหม่สำหรับใบสั่งซื้อ

กฎการอนุมัติใหม่คือกฎทางเลือกที่กำหนดเกณฑ์สำหรับความจำเป็นในการอนุมัติใหม่เมื่อมีการเปลี่ยนแปลงใบสั่งซื้อ ฟิลด์ที่ถูกเลือกจะถูกประเมิณในลำดับงานของใบสั่งซื้อเมื่อมีการตั้งค่าเงื่อนไข "ความจำเป็นในการอนุมัติใบสั่งซื้อใหม่" ในลำดับงาน

> [!NOTE]
> การกระจายการลงบัญชีจะถูกรีเซ็ตเสมอเมื่อมีการเปลี่ยนแปลงใบสั่งซื้อที่อนุมัติแล้วที่มีการเปิดใช้งานการจัดการการเปลี่ยนแปลง ดังนั้นคุณควรทราบว่าถ้าคุณต้องการหลีกเลี่ยงการอนุมัติใบสั่งซื้อใหม่เมื่อมีการเปลี่ยนแปลงบางฟิลด์ ฟิลด์ Accounting distribution.changed ไม่ควรรวมอยู่เป็นฟิลด์ที่เลือกสำหรับการอนุมัติใหม่ 

### <a name="purchase-requisition-rfq-rule"></a>กฎ RFQ ของใบขอซื้อ

กฎ RFQ ของใบขอซื้อกำหนดเกณฑ์สำหรับความจำเป็นของการขอคำขอใบเสนอราคา (RFQ) สำหรับรายการใบขอซื้อ ถ้ารายการเป็นไปตามเงื่อนไข ตราประทับ "RFQ แบบไม่เป็นทาง" หรือ "RFQ แบบเป็นทางการ" จะปรากฏบนรายการใบขอซื้อ

### <a name="purchase-requisition-control-rule"></a>กฎการควบคุมใบขอซื้อ

กฎการควบคุมใบขอซื้อสำหรับใบขอซื้อชนิด **ปริมาณการใช้วัสดุ** เป็นกฎที่เลือกกำหนดได้ เมื่อคุณสร้างกฎชนิดนี้ คุณสามารถตั้งค่าตัวเลือกบนแท็บต่างๆ:

-   ในแท็บ **การส่งลำดับงาน** คุณสามารถตั้งค่าคอนฟิกของฟิลด์ที่ต้องป้อนรายการคำขอเพื่อส่งคำขอการอนุมัติ
-   ในแท็บ **ปริมาณการสั่ง** คุณสามารถตั้งค่าคอนฟิกฟิลด์ที่จำเป็นในใบขอซื้อภายใต้เงื่อนไขบางอย่างได้ นอกจากนี้คุณยังสามารถบังคับใช้ปริมาณการสั่งได้
-   ในแท็บ **วันที่** คุณสามารถตั้งค่าคอนฟิกว่าวันที่ของการลงบัญชีจะเหมือนกับวันร้องขอหรือไม่
-   ในแท็บ **ที่อยู่** คุณสามารถกำหนดว่าผู้ใช้ได้รับการอนุญาติในการสร้างที่อยู่ใหม่ในระบบเพื่อใช้กับใบสั่งซื้อได้หรือไม่

### <a name="requisition-purpose-rule"></a>กฎวัตถุประสงค์ของใบขอซื้อ

กฎวัตถุประสงค์ของใบขอเป็นกฎที่เป็นตัวเลือกที่กำหนดชนิดของวัตถุประสงค์การขอที่ได้รับอนุญาตสำหรับนิติบุคคลที่เฉพาะเจาะจง เว้นแต่ว่าวัตถุประสงค์อื่นได้ถูกระบุในกฎนี้ ใบขอจะมีวัตถุประสงค์ของ **ปริมาณการใช้วัสดุ** โดยอัติโนมัติเมื่อใบขอนั้นถูกสร้างขึ้น

### <a name="replenishment-category-access-policy-rule"></a>กฎนโยบายการเข้าถึงประเภทการเติมสินค้า

กฎนโยบายการเข้าถึงประเภทการเติมสินค้าเป็นกฎที่เป็นตัวเลือกที่กำหนดผลิตภัณฑ์ซึ่งพร้อมใช้งานเพื่อตอบสนองความต้องการใบขอซื้อสำหรับนิติบุคคลหนึ่งๆ เมื่อวัตถุประสงค์ของใบขอซื้อคือ **การเพิ่มเติมสินค้า**

### <a name="replenishment-control-rule"></a>กฎการควบคุมการเติมสินค้า

กฎการควบคุมการเติมสินค้าเป็นกฎที่เป็นตัวเลือกที่กำหนดฟิลด์ที่จำเป็นต้องป้อนรายการคำขอเพื่อที่คำขอนั้นจะถูกส่งไปยังการขออนุมัติเมื่อเมื่อวัตถุประสงค์ของใบขอคือ **การเพิ่มเติมสินค้า**

### <a name="purchase-order-creation-and-demand-consolidation-rule"></a>กฎการสร้างใบสั่งซื้อและการรวมบัญชีตามความต้องการ

กฎการสร้างใบสั่งซื้อและกฎการรวมความต้องการกำหนดกฎนโยบายเพื่อใช้เมื่อใบสั่งซื้อถูกสร้างจากใบขอซื้อที่ได้รับการอนุมัติ เมื่อคุณสร้างกฎชนิดนี้ คุณสามารถตั้งค่าตัวเลือกบนแท็บต่างๆ:

-   ในแท็บ **การแบ่งใบสั่งซื้อ** คุณสามารถกำหนดเงื่อนไขในการแบ่งรายการใบขอซื้อไปยังใบสั่งซื้อที่แยกต่างหากได้
-   ในแท็บ **การโอนราคา/ส่วนลด** คุณสามารถกำหนดว่าเมื่อใดที่ต้องคำนวณราคาตามข้อตกลงอีกครั้งเมื่อใบสั่งซื้อถูกสร้างขึ้น:
    -   **เฉพาะเมื่อไม่มีข้อตกลงทางการค้าเท่านั้น** – ราคาและส่วนลดจะถูกโอนจากใบขอซื้อถ้าไม่มีข้อตกลงทางการค้าที่เหมาะสมหรือฐานราคาเท่านั้น ถ้าข้อตกลงทางการค้าหรือราคาฐานนั้นมีอยู่สำหรับสินค้าหรือผู้จัดจำหน่าย ราคาและส่วนลดจะถูกคำนวณอีกครั้งตามข้อตกลงทางการค้าหรือฐานราคา และจะถูกใช้กับใบสั่งซื้อ เว้นแต่จะถูกระบุเป็นอย่างอื่น นี่คือลักษณะเริ่มต้ม
    -   **เสมอ** – ราคาและส่วนลดจะถูกโอนย้ายจากใบขอซื้อเสมอ

    คุณยังสามารถอนุญาตให้ผู้ขอทำการเปลี่ยนแปลงวิธีการโอนราคาและส่วนลดสำหรับแต่ละรายการของใบขอซื้อ โดยไม่ต้องคำนึงถึงกฎการโอนราคา/ส่วนลดที่กำหนดไว้ได้ เลือกตัวเลือก **อนุญาตการแทนตามรายการใบขอซื้อด้วยตนเอง** เพื่อเปิดใช้งานความสามารถนี้
-   ในแท็บ **รำอธิบายการโอนสินค้า** คุณสามารถโอนคำอธิบายสินค้าจากใบขอเมื่อใบขอนั้นเกิดจาก RFQ
-   บนแท็บ **ค่าเผื่อราคา** คุณสามารถกำหนดกฎที่เป็นกระบวนการนำใบขอซื้อที่อนุมัติแล้วกลับมายังกระบวนการตรวจทานเมื่อราคาของสินค้าในแค็ตตาล็อกการจัดซื้อเพิ่มขึ้น ตั้งจำนวนสูงสุดที่ยอดสุทธิของรายการสินค้าของใบขอซื้อจะสามารถเพิ่มขึ้นได้ในระหว่างช่วงเวลาที่ใบขอซื้อจะได้รับการอนุมัติและเวลาที่ใบสั่งซื้อจะถูกสร้างขึ้น ยอดเงินสุทธิจะถูกคำนวณโดยใช้สูตรต่อไปนี้: (\[ปริมาณ x (ราคาต่อหน่วย – ส่วนลด) ÷ หน่วยของราคา\] + ค่าธรรมเนียมเบ็ดเตล็ดของการจัดซื้อ) x (100 – เปอร์เซ็นต์ส่วนลด) ÷ 100 รายการใบขอซื้อที่เกินค่าเผื่อราคาที่คุณตั้งไว้จะถูกเว้นไว้สำหรับการประมวลผลด้วยตนเอง กฎที่คุณตั้งค่าคอนฟิกในแท็บ **การประมวลผลข้อผิดพลาด** กำหนดวิธีการประมวลผลรายการใบขอซื้อ
-   คลิกแท็บ **การประมวผลข้อผิดพลาด** คุณสามารถคอนฟิกกฎการประมวลผลที่จะนำไปใช้กับใบขอซื้อได้หากการประมวลผลล้มเหลวระหว่างการสร้างใบสั่งซื้อเพราะข้อผิดพลาดของผู้จัดจำหน่ายหรือข้อผิดพลาดของค่าเผื่อราคา เลือกหนึ่งในตัวเลือกต่อไปนี้:
    -   **ไม่มีการดำเนินการ** – รายการในใบขอซื้อยังคงเหลืออยู่บนหน้า **การนำใบขอซื้อที่ได้รับอนุมัติออกไปใช้** สถานะของรายการในใบขอซื้อจะเป็นคำว่า **อนุมัติแล้ว** อย่างไรก็ตาม ข้อผิดพลาดต้องได้รับแก้ไขก่อนที่ใบสั่งซื้อจะถูกสร้างขึ้นได้สำหรับรายการใบขอซื้อ
    -   **การยกเลิกรายการใบขอซื้อ** – รายการใบขอซื้อจะถูกยกเลิก ผู้ขอสามารถสร้างใบขอซื้อใหม่สำหรับรายการที่ถูกยกเลิกถ้าเขาหรือเธอยังคงต้องการร้องขอสินค้าในรายการนั้น
    -   **การสร้างรายการใบขอซื้อใหม่** – รายการใบขอซื้อจะถูกยกเลิก ใบขอซื้อใหม่ที่ถูกสร้างขึ้นจะประกอบด้วยรายการใบขอซื้อที่ไม่ผ่านการตรวจสอบเท่านั้น ใบขอซื้อใหม่ที่ถูกสร้างขึ้นจะมีสถานะว่า **ฉบับร่าง** ใบขอซื้อเหล่านี้สามารถถูกส่งไปเพื่อตรวจทานหลังจากข้อผิดพลาดในการตรวจสอบได้รับการแก้ไขแล้ว ผู้จัดเตรียมรายการใบขอซื้อจะได้รับการแจ้งเตือนว่ารายการนั้นถูกยกเลิก และใบคำขอซื้อใหม่ได้ถูกสร้างขึ้นสำหรับรายการใบขอซื้อที่ล้มเหลวไป
-   ในแท็บ **สร้างใบสั่งซื้อด้วยตนเอง** คุณสามารถกำหนดพารามิเตอร์ที่กำหนดว่าใบขอซื้อนั้นต้องถูกประมวลผลด้วยตนเอง หรือสามารถถูกแปลงเป็นใบสั่งซื้อได้อัตโนมัติ พารามิเตอร์สามารถนำมาใช้กับรายการแค็ตตาล็อกภายใน รายการแค็ตตาล็อกภายนอก หรือไม่มีรายการในแค็ตตาล็อกก็ได้ เลือกหนึ่งในตัวเลือกต่อไปนี้:
    -   **สร้างใบสั่งซื้อด้วยตนเอง** – สร้างใบสั่งซื้อด้วยตัวเองสำหรับใบขอซื้อทั้งหมด
    -   **สร้างใบสั่งซื้อแบบอัตโนมัติ** – สร้างใบสั่งซื้อสำหรับใบขอซื้อที่ได้รับการอนุมัติทั้งหมดแบบอัตโนมัติ ไม่มีใบขอซื้อใดต้องถูกรั้งไว้เพื่อรอการสร้างใบสั่งซื้อแบบด้วยตนเอง
    -   **สร้างใบสั่งซื้อแบบอัตโนมัตินอกยกเว้นการอยู่ใต้เงื่อนไขเหล่านี้** – สร้างใบสั่งซื้อด้วนตนเองสำหรับใบขอซื้อที่ตรงกับเกณฑ์ที่คุณกำหนด ใบขอซื้ออื่นๆทั้งหมดที่ได้รับการอนุมัติแล้วจะถูกแปลงเป็นใบสั่งซื้ออัตโนมัติ ถ้าคุณเลือก **สร้างใบสั่งซื้ออัตโนมัติยกเว้นภายใต้เงื่อนไขเหล่านี้** คุณสามารถเพิ่มจัดประเภทการจัดซื้อและผู้จัดจำหน่ายเพื่อระบุว่ารายการใบคำขอซื้อที่ได้รับอนุมัติแล้วรายการใดที่จะต้องถูกรั้งไว้สำหรับการประมวลผลด้วยตนเอง ตัวเลือกนี้สามารถนำมาใช้กับสินค้าแคตาล็อกภายใน สินค้าแค็ตตาล็อกภายนอก หรือไม่มีสินค้าในแค็ตตาล็อก เมื่อคุณเลือกประเภทการจัดซื้อ ประเภทย่อยใดๆสำหรับประเภทการจัดซื้อนั้นจะถูกเลือกด้วย เลือกตัวเลือก **ทั้งหมด** สำหรับชนิดของรายการใบขอซื้อที่เฉพาะเจาะจงเพื่อระงับรายการทั้งหมดของชนิดรายการนั้นไว้สำหรับการประมวลผลด้วยตนเอง

    ถ้าคุณต้องการใบสั่งที่สร้างขึ้นอัตโนมัติจากใบขอซื้อที่ได้อนุมัติแล้วเมื่อชุดงานสำหรับการสร้างใบสั่งซื้อรัน ให้เลือกตัวเลือก **รันการสั่งซื้ออัตโนมัติเป็นชุดงาน** ตัวเลือกนี้ใช้เฉพาะกับใบขอซื้อที่ไม่ต้องใช้การประมวลผลด้วยตนเอง โดยการรันการสร้างใบสั่งซื้ออัตโนมัติเป็นชุดงาน คุณสามารถจัดกำหนดการกิจกรรมนี้ในแต่ละครั้งเมื่อทรัพยากรมีช้อจำกัดน้อย ถ้าตัวเลือก **ต้องชำระเงินล่วงหน้า** ถูกเลือกบนรายการใบขอซื้อ ให้เลือกตัวเลือก **เมื่อใบขอตั้งค่าสำหรับการชำระเงินล่วงหน้า** เพื่อระงับการอนุมัติใบขอซื้อสำหรับการประมวลผลด้วยตนเอง ใบขอซื้อที่ค้างอยู่สำหรับการประมวลผลด้วยตนเองสามารถถูกกรองข้อมูลได้เพื่อให้คุณสามารถดูรายการใบขอซื้อเหล่านั้นเท่านั้น
-   ในแท็บ **ความต้องการรวมบัญชี** คุณสามารถกำหนดพารามิเตอร์ที่กำหนดว่า ใบขอซื้อที่ถูกประมวลผลด้วยตนเองสามารถใช้เพื่อพิจารณาสำหรับการรวมบัญชีใบขอซื้อได้หรือไม่ พารามิเตอร์สามารถนำมาใช้กับรายการแค็ตตาล็อกภายใน รายการแค็ตตาล็อกภายนอก หรือไม่มีรายการในแค็ตตาล็อกก็ได้ เลือกหนึ่งในตัวเลือกต่อไปนี้:
    -   **ไม่อนุญาตให้รวมความต้องการ** – ไม่มีรายการใบขอซื้อที่ได้รับการอนุมัติแล้วจะมีสิทธิ์สำหรับการรวมความต้องการ ตัวเลือกนี้ถูกเลือกตามค่าเริ่มต้นและใช้ได้เฉพาะกับรายการใบขอซื้อที่จำเป็นต้องถูกประมวลผลด้วยตนเองสำหรับการสร้างใบสั่งซื้อ
    -   **อนุญาตให้รวมความต้องการเสมอ** – รายการใบขอซื้อที่อนุมัติแล้วทั้งหมดจะมีสิทธิ์สำหรับการรวมความต้องการ **หมายเหตุ:** ถ้าคุณเลือกตัวเลือก **อนุญาตให้รวมความต้องการเสมอ** บนแท็บ **ความต้องการรวมบัญชี** แต่คุณเลือกตัวเลือก **สร้างใบสั่งซื้ออัตโนมัติ** บนแท็บ **สร้างใบสั่งซื้อด้วยตนเอง** ใบขอซื้อทั้งหมดจะถูกระงับไว้สำหรับการประมวลผลด้วยตนเอง
    -   **อนุญาตให้รวมความต้องการภายใต้เงื่อนไขเหล่านี้** – กำหนดเงื่อนไขที่ตรวจสอบว่า รายการใบขอซื้อที่อนุมัติแล้วมีสิทธิ์สำหรับการรวมความต้องการ สำหรับรายการใบขอซื้อแต่ละชนิด คุณสามารถตั้งค่าเกณฑ์โดยเรียงตามประเภทการจัดซื้อและผู้จัดจำหน่าย ถ้าคุณเลือก **อนุญาตให้รวมความต้องการภายใต้เงื่อนไขเหล่านี้** คุณสามารถตั้งค่าเงื่อนไขโดยเรียงตามประเภทการจัดซื้อและผู้จัดจำหน่ายสำหรับแต่ละชนิดของรายการใบขอซื้อได้ เมื่อคุณเลือกประเภทการจัดซื้อ ประเภทย่อยใดๆสำหรับประเภทการจัดซื้อนั้นจะถูกเลือกด้วย ถ้าคุณเลือกตัวเลือก **ทั้งหมด** สำหรับชนิดของรายการที่เฉพาะเจาะจง รายการใบขอซื้อทั้งหมดของชนิดรายการนั้นจะมีสิทธิ์สำหรับการรวมความต้องการ






[!INCLUDE[footer-include](../../includes/footer-banner.md)]