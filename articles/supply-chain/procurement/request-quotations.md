---
title: "คำขอใบเสนอราคา (RFQs)"
description: "หัวข้อนี้แสดงภาพรวมของคำขอสำหรับใบเสนอราคา (RFQs) องค์กรออก RFQs เมื่อต้องการรับข้อเสนอในการแข่งขันจากผู้จัดจำหน่ายต่างๆ สำหรับสินค้าหรือบริการที่พวกเขาต้องซื้อ"
author: mkirknel
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: PurchRFQCaseTable, PurchRFQCaseTableListPage, PurchRFQCompare, PurchRFQReplyTable, PurchRFQVendReplyTableListPage
audience: Application User
ms.reviewer: bis
ms.search.scope: Core, Operations
ms.custom: 2154
ms.assetid: 3936996e-d943-46ca-8385-84c042990f1d
ms.search.region: Global
ms.author: mkirknel
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 0ca19ab9ed7a52328c5dd5252c418bb9343bdc2b
ms.openlocfilehash: 42ab7beb8a269cd37fd9100385bd302e4945c1e0
ms.contentlocale: th-th
ms.lasthandoff: 12/14/2017

---

# <a name="requests-for-quotation-rfqs"></a>คำขอใบเสนอราคา (RFQs)

[!include[banner](../includes/banner.md)]

หัวข้อนี้แสดงภาพรวมของคำขอสำหรับใบเสนอราคา (RFQs) องค์กรออก RFQs เมื่อต้องการรับข้อเสนอในการแข่งขันจากผู้จัดจำหน่ายต่างๆ สำหรับสินค้าหรือบริการที่พวกเขาต้องซื้อ ใน RFQ คุณขอให้ผู้จัดจำหน่ายระบุราคาและเวลาการจัดส่งสำหรับปริมาณของสินค้าที่คุณระบุ คุณยังสามารถขอให้ผู้จัดจำหน่ายระบุว่า มีค่าธรรมเนียมเบ็ดเตล็ดใดๆหรือไม่ เช่น ต้นทุนการจัดส่ง หรือส่วนลดใดๆสำหรับใบสั่งที่มีขนาดใหญ่ หรือการชำระเงินล่วงหน้าของใบแจ้งหนี้ของผู้จัดจำหน่าย

กระบวนการ RFQ ประกอบด้วยงานต่อไปนี้

1. สร้างและส่ง RFQ ให้กับผู้จัดจำหน่ายหนึ่งรายขึ้นไป
2. รับและลงทะเบียนการตอบ RFQ (ประมูล)
3. โอนย้ายการประมูลที่คุณยอมรับไปยังใบสั่งซื้อ ข้อตกลงซื้อ หรือใบขอซื้อ

ภาพประกอบต่อไปนี้แสดงภาพรวมของกระบวนการ RFQ

[![กระบวนการ RFQ](./media/rfq-process-458x1024.jpg)](./media/rfq-process.jpg)

คุณสามารถสร้าง RFQ จากใบสั่งที่วางแผนไว้ จากใบขอซื้อ หรือโดยรายการที่กำหนดเองได้ RFQ ที่คุณสร้างจะถูกเรียกว่า กรณี RFQ กรณี RFQ เป็นเอกสารพื้นฐานที่คุณใช้เพื่อออก RFQ ให้กับผู้จัดจำหน่ายแต่ละราย

หลังจากที่คุณจัดเตรียมกรณี RFQ และเพิ่มผู้จัดจำหน่าย เลือก **ส่ง** ในกรณี RFQ มีสร้างสมุดรายวัน RFQ สำหรับผู้จัดจำหน่ายแต่ละรายที่คุณส่ง RFQ ให้ คุณสามารถตั้งค่าคอนฟิกการตั้งค่าการจัดการการพิมพ์สำหรับการดำเนินการส่งได้ เพื่อให้พิมพ์รายงานสำหรับผู้จัดจำหน่ายแต่ละรายไปยังที่เก็บถาวร หรือส่งรายงานไปยังที่อยู่อีเมลของผู้จัดจำหน่ายแต่ละราย อย่างใดอย่างหนึ่ง นอกจากนี้ คุณสามารถใช้สมุดรายวัน RFQ สำหรับผู้จัดจำหน่ายแต่ละรายในการสร้างรายงานที่คุณสามารถส่งหรือส่งซ้ำให้กับผู้ขายในภายหลังได้ นอกจากนี้คุณยังสามารถตั้งค่าคอนฟิกการดำเนินการส่ง เพื่อให้สร้างแผ่นงานการตอบที่ผู้จัดจำหน่ายสามารถกรอกได้

หัวข้อนี้ครอบคลุมกระบวนการสำหรับการจัดการ RFQs เมื่อไม่ได้ใช้การทำงานร่วมกันกับผู้จัดจำหน่าย ถ้าระบบของคุณตั้งค่าไว้สำหรับการทำงานร่วมกันกับผู้จัดจำหน่าย ผู้จัดจำหน่ายสามารถป้อนประมูลได้โดยตรงใน Microsoft Dynamics 365 for Finance and Operations, Enterprise edition สำหรับข้อมูลเพิ่มเติม ดู [การทำงานร่วมกับผู้จัดจำหน่ายกับลูกค้า](vendor-collaboration-work-customers-dynamics-365-operations.md)
 
ถ้าคุณต้องแก้ไข RFQ หลังจากที่คุณส่ง คุณสามารถส่ง RFQ อีกครั้งไปยังผู้จัดจำหน่ายเมื่อคุณเสร็จสิ้นแล้วได้ โดยใช้การดำเนินการแก้ไขสองรายการ: สร้าง และดำเนินการขั้นสุดท้าย

เมื่อคุณได้รับการประมูลโดยอีเมล คุณต้องป้อนในหน้า **การตอบคำขอใบเสนอราคา** ถ้าคุณเลือกตัวเลือก **คัดลอกข้อมูลเพื่อตอบกลับ** ข้อมูล เช่น ปริมาณและวันที่จากกรณี RFQ จะถูกคัดลอกไปยังการตอบ คุณสามารถเปลี่ยนข้อมูลนี้ให้สะท้อนถึงการประมูลของผู้จัดจำหน่าย

ถ้าการเกิดซ้ำที่สองของการตอบเป็นสิ่งจำเป็นสำหรับผู้จัดจำหน่าย ให้เลือก **ส่งคืน** ในหน้า **การตอบคำขอใบเสนอราคา** การดำเนินการส่งคืนสร้างสมุดรายวันใหม่และรายงานที่จะถูกพิมพ์ ถูกเก็บถาวร และถูกส่งตามการตั้งค่าการจัดการงานพิมพ์ของคุณ

ถ้าคุณเพิ่มเกณฑ์การให้คะแนนให้กับกรณี RFQ ของคุณ การตอบ RFQ จะมีแผงการให้คะแนนที่คุณสามารถป้อนคะแนนได้ คะแนนรวมจะปรากฏขึ้นเมื่อคุณเปรียบเทียบการตอบบนหน้า **เปรียบเทียบการตอบ** บนหน้านั้น คุณสามารถเปรียบเทียบข้อมูลการตอบอื่นๆ ได้ เช่น ราคาในรายการ วันที่จัดส่ง และราคารวม

หลังจากที่คุณเลือกการประมูลหรือการประมูลบางส่วน คุณสามารถยอมรับและปฏิเสธส่วนที่เหลือได้ สมุดรายวันการยอมรับ สมุดรายวันการปฏิเสธ และรายงานที่เกี่ยวข้องได้ จะถูกพิมพ์ ถูกเก็บถาวร และถูกส่งตามการตั้งค่าการจัดการงานพิมพ์ของคุณ เมื่อคุณยอมรับการประมูลหรือรายการเฉพาะในการประมูล ข้อตกลงการซื้อหรือใบสั่งซื้อ อย่างใดอย่างหนึ่ง จะถูกสร้างขึ้น หรือใบสั่งซื้อจะมีการอัพเดต โดยขึ้นอยู่กับชนิดการซื้อของ RFQ คุณสามารถสร้างข้อตกลงการค้าที่คุณสามารถใช้ในภายหลังสำหรับการตอบใดๆ โดยไม่คำนึงถึงว่าคุณนั้นยอมรับหรือปฏิเสธ

สถานะของ RFQ ปรากฏบนส่วนหัวของ RFQ และขึ้นอยู่กับสถานะของรายการ RFQ สถานะบ่งชี้ปริมาณงานที่คุณได้ประมวลผล RFQ แต่ละ RFQ มีค่าสองค่าสำหรับสถานะ: สถานะต่ำสุด และสถานะสูงสุด สถานะต่ำสุดคือ ระยะขั้นสูงที่ต่ำสุดของรายการใดๆใน RFQ และสถานะสูงสุดคือ ระยะขั้นสูงที่สูงสุดของรายการใดๆใน RFQ ตัวอย่างเช่น ถ้าระยะขั้นสูงที่ต่ำสุดใน RFQ สำหรับรายการที่ได้มีการสร้าง สถานะต่ำสุดสำหรับ RFQ จะถูก **สร้าง** ถ้าระยะขั้นสูงที่สุดใน RFQ ใช้สำหรับรายการที่ได้มีการส่งให้กับผู้จัดจำหน่าย สถานะสูงสุดสำหรับ RFQ จะถูก **ส่ง** สถานะต่างๆจะถูกอัพเดตโดยอัตโนมัติเมื่อคุณประมวลผล RFQ

คุณสามารถดูสถานะต่ำสุดและสูงสุดสำหรับส่วนหัวของ RFQ ในหน้า **คำขอใบเสนอราคาทั้งหมด** คุณสามารถดูสถานะต่ำสุดและสูงสุดสำหรับรายการของ RFQ ในแท็บ **รายการ** ในหน้า **คำขอใบเสนอราคา**

นี่คือลำดับของสถานะสำหรับการประมวลผล RFQ:

1. **สร้างแล้ว**
2. **ส่งแล้ว**
3. **ได้รับแล้ว**
4. **ยอมรับแล้ว** **ยกเลิกแล้ว** หรือ **ปฏิเสธแล้ว**

สถานะเหล่านี้จะถูกแจกแจงรายละเอียดในหัวข้อนี้ในภายหลัง

## <a name="setting-up-rfq-functionality"></a>การตั้งค่าฟังก์ชัน RFQ

ก่อนที่คุณสามารถสร้างกรณีการ RFQ คุณต้องตั้งค่าข้อมูล RFQ บนแบบ **พารามิเตอร์การจัดซื้อและการจัดหา** เมื่อคุณสร้างกรณี RFQ คุณสามารถระบุค่าเริ่มต้นที่จะถูกคัดลอกไปยัง RFQ คุณสามารถระบุค่าเริ่มต้นต่อไปนี้

- ชนิดการซื้อของ RFQ ใหม่: **ใบสั่งซื้อ** หรือ **ข้อตกลงการซื้อ**
- วันที่และเวลาหมดอายุ
- ข้อมูลการจัดส่งและเงื่อนไขการชำระเงิน
- ฟิลด์ที่ควรรวมอยู่ในการตอบกลับ RFQ

คุณสามารถแทนค่าเหล่านี้สำหรับกรณี RFQ เฉพาะ

คุณควรตั้งค่าคอนฟิกกระบวนการแก้ไขด้วย เนื่องจากเป็นส่วนหนึ่งของการตั้งค่าคอนฟิกนี้ คุณสามารถเปิดการล็อคฟิลด์ได้ เมื่อการล็อคฟิลด์ถูกเปิด อันดับแรก ผู้เชี่ยวชาญด้านการจัดซื้อที่ต้องแก้ไข RFQ ต้องเลือก **สร้าง** ในส่วน **การแก้ไข** ของแท็บ **ใบเสนอราคา** จากนั้น หลังจากที่มีการอัพเดต RFQ พร้อมกับการแก้ไขแล้ว ผู้เชี่ยวชาญด้านการจัดซื้อต้องทำให้กระบวนการเสร็จสมบูรณ์ โดยการเลือก **ดำเนินการขั้นสุดท้าย** การดำเนินการขั้นสุดท้ายจะสร้างข้อความอีเมลที่แจ้งเตือนผู้จัดจำหน่ายเกี่ยวกับ RFQ ที่แก้ไขแล้ว

บนหน้า **พารามิเตอร์การจัดซื้อและการจัดหา** คุณเลือกเท็มเพลตเพื่อใช้สำหรับการแจ้งเตือนทางอีเมลที่จะถูกส่งให้แก่ผู้จัดจำหน่าย เมื่อมีการสร้างเท็มเพลต สามารถประกอบด้วยโทเคนการแทนที่ต่อไปนี้:

- %กรณี RFQ%
- %เหตุผลสำหรับการส่งคืนการประมูล%
- %เหตุผลสำหรับการแก้ไข%
- %การแก้ไขที่จัดเตรียมโดย%
- %บริษัท%
- %ชื่อกรณี RFQ%
- % ExpiryDateTime %
- %วันที่%

%เหตุผลสำหรับส่งคืนการประมูล%และ%เหตุผลสำหรับการแก้ไข% โทเคนจะถูกแทนที่ด้วยข้อความที่เจ้าหน้าที่จัดซื้อสามารถป้อนเมื่อเขาหรือเธอเสร็จสิ้นการแก้ไขในวิซาร์ด **การแก้ไข** ค่าสำหรับ%การแก้ไขที่จัดเตรียมโดย%และ%บริษัท%โทเคนจะถูกนำออกโดยอัตโนมัติจาก RFQ โทเคน %วันที่% ถูกแทนที่โดยวันที่ปัจจุบัน

เท็มเพลตอีเมลยังจำเป็น ถ้าคุณยกเลิก RFQ หลังจากที่มีการส่งแล้ว เท็มเพลตอีเมลนี้จะใช้เพื่อส่งการแจ้งเตือนการยกเลิกไปยังผู้ติดต่อของผู้จัดจำหน่าย ต้องเลือกเท็มเพลตบนหน้า **พารามิเตอร์การจัดซื้อและการจัดหา** เมื่อมีการสร้างเท็มเพลต สามารถประกอบด้วยโทเคนการแทนที่ต่อไปนี้:

- %สาเหตุสำหรับการยกเลิก%
- %กรณี RFQ% 
- %RFQ ที่ถูกยกเลิกโดย%
- %บริษัท%
- %ชื่อกรณี RFQ%
- %วันที่%

โทเคน %เหตุผลสำหรับการยกเลิก% ถูกแทนที่ด้วยข้อความที่เจ้าหน้าที่จัดซื้อสามารถป้อนได้ในวิซาร์ด **การยกเลิก** โทเคน %วันที่% ถูกแทนที่โดยวันที่ปัจจุบัน

ถ้าคุณต้องการใช้รหัสเหตุผลในการตอบ RFQ เพื่อบ่งชี้ว่าเพราะเหตุใดการประมูลของคุณจึงถูกปฏิเสธหรือได้รับการยอมรับ คุณต้องตั้งค่ารหัสเหตุผลในหน้า **เหตุผลของผู้จัดจำหน่าย**

บนหน้า **การตั้งค่าแบบฟอร์ม** ในการจัดซื้อและการจัดหา คุณสามารถตั้งค่าคอนฟิกลักษณะของเอกสาร RFQ ที่ถูกพิมพ์หรือถูกเก็บไว้ของคุณได้

> [!NOTE]
> สำหรับการตั้งค่าคอนฟิกภาครัฐ คุณต้องใช้กระบวนการแก้ไขเพื่อเปลี่ยนแปลง RFQ ที่ถูกส่งไปแล้ว เมื่อมีส่ง RFQ ฟิลด์จะถูกล็อค ดังนั้น เพื่อทำการเปลี่ยนแปลงไปยัง RFQ คุณต้องเลือก **สร้าง** เพื่อเริ่มต้นกระบวนการแก้ไข ตามที่อธิบายไว้ก่อนหน้านี้ พฤติกรรมการล็อคจะถูกควบคุมโดยตัวเลือก **ล็อค RFQ เมื่อมีการส่ง** ในหน้า **พารามิเตอร์การจัดซื้อและการจัดหา** โดยค่าเริ่มต้น พารามิเตอร์นี้ถูกตั้งค่าเป็น **ใช่** และสำหรับการตั้งค่าคอนฟิกภาครัฐ การตั้งค่าค่าเริ่มต้นไม่สามารถเปลี่ยนแปลงได้ ดังนั้น แม้ว่ากระบวนการแก้ไขสามารถจัดการได้ด้วยตนเองในการตั้งค่าคอนฟิกที่ไม่ใช่ภาครัฐ จึงต้องใช้สำหรับการตั้งค่าคอนฟิกภาครัฐ

เมื่อคุณสร้าง RFQ สำหรับใบสั่งซื้อและเพิ่มสินค้าคงคลังไปยัง RFQ ธุรกรรมสินค้าคงคลังจะถูกสร้างขึ้นที่มีสถานะการรับสินค้าของ **การรับใบเสนอราคา** เฉพาะรายการ RFQ ที่มีสถานะนี้จะถูกพิจารณา เมื่อคุณใช้แผนหลักเพื่อคำนวณวัตถุดิบ ถ้าคุณต้องการแผนหลักเพื่อรวมรายการ RFQ ให้เป็นการรับสินค้าที่คาดไว้ คุณต้องตั้งค่าคอนฟิกลักษณะการทำงานนี้ในการตั้งค่าการวางแผนหลัก

ผู้จัดการหรือตัวแทนฝ่ายจัดซื้อสามารถสร้างและรักษาชนิดการร้องขอ เพื่อให้เหมาะกับความต้องการจัดซื้อขององค์กรของคุณ ชนิดการร้องขอสามารถเชื่อมโยงกับวิธีการให้คะแนนได้ วิธีการให้คะแนนประกอบด้วยชุดของเงื่อนไขที่สามารถถูกใช้เมื่อคุณให้คะแนนการประมูล คุณต้องตั้งค่าชนิดการร้องขอ วิธีการให้คะแนน และเกณฑ์การให้คะแนนในหน้า **ชนิดการร้องขอ** และ **วิธีการให้คะแนน**

## <a name="creating-and-sending-an-rfq"></a>การสร้างและการส่ง RFQ

คุณสร้าง RFQ เลือกผู้จัดจำหน่ายที่คุณต้องการประมูลบน RFQ และจากนั้นส่ง RFQ ไปยังผู้จัดจำหน่าย คุณสามารถใช้การจัดการการพิมพ์ไปยังกระบวนการผลิตรายงาน RFQ และตอบแผ่นรายงานไปยังปลายทางที่ต้องการของคุณ

คุณสามารถสร้าง RFQ ของชนิดการซื้อแบบ **ใบสั่งซื้อ** หรือชนิดการซื้อแบบ **ข้อตกลงการซื้อ** ได้อย่างใดอย่างหนึ่ง

ถ้า RFQ เป็นของชนิด **ใบสั่งซื้อ** จะเกิดลักษณะการทำงานต่อไปนี้:

- เมื่อมีการสร้างรายการ RFQ ธุรกรรมสินค้าคงคลังจะถูกสร้างโดยมีสถานะการรับสินค้าเป็น **การรับใบเสนอราคา**
- เมื่อคุณยอมรับการประมูล จะมีการสร้างใบสั่งซื้อ

ถ้า RFQ เป็นของชนิด **ข้อตกลงซื้อ** จะเกิดลักษณะการทำงานต่อไปนี้:

- RFQ ถูกใช้สำหรับข้อตกลงเพื่อการซื้อปริมาณเฉพาะหรือมูลค่าของผลิตภัณฑ์ตลอดช่วงเวลา คุณต้องเลือกช่วงวันที่ที่ใช้กับข้อตกลงการซื้อและชื่อของบุคคลที่จัดการข้อตกลงการซื้อ
- เมื่อคุณยอมรับการประมูล จะมีการสร้างข้อตกลง

ถ้า RFQ ถูกสร้างจากใบขอซื้อ ชนิด **ใบขอซื้อ** จะถูกกำหนดโดยอัตโนมัติ คุณไม่สามารถสร้าง RFQ ของชนิด **ใบขอซื้อ** ได้ด้วยตนเอง

คุณสามารถสร้าง RFQ จากใบขอซื้อได้ เฉพาะเมื่อสถานะของใบสั่งซื้อเป็น **อยู่ระหว่างการตรวจทาน** และคุณถูกกำหนดให้ดำเนินงานในลำดับงานถัดไป รายการในใบขอซื้อมีการอัพเดตโดยอัตโนมัติ เมื่อคุณยอมรับรายการจากการตอบ RFQ (การประมูล) ที่คุณได้รับจากผู้จัดจำหน่าย คุณไม่สามารถทำให้เสร็จสมบูรณ์ ปฏิเสธ อนุมัติ หรือดำเนินการใดๆในใบขอซื้อขณะ RFQ กำลังดำเนินการอยู่

เมื่อคุณสร้าง RFQ คุณสามารถเลือกชนิดการร้องขอที่เฉพาะเจาะจงได้ ชนิดการร้องขอจะกำหนดชุดของเกณฑ์การให้คะแนนที่ถูกใช้เพื่อคะแนนการตอบ RFQ

คุณสามารถเพิ่มแบบสอบถามไปยังกรณี RFQ จากนั้นแบบสอบถามนี้จะปรากฏขึ้นในการตอบทั้งหมด หลังจากที่คุณส่ง RFQ

มีสามวิธีในการเลือกผู้จัดจำหน่ายเพื่อเพิ่มไปยังกรณี RFQ:

- เพิ่มผู้จัดจำหน่ายทีละหนึ่ง
- ค้นหาผู้จัดจำหน่ายทั้งหมดที่ตรงกับเกณฑ์ที่ระบุ
- เพิ่มผู้จัดจำหน่ายทั้งหมดที่ได้รับอนุมัติโดยอัตโนมัติสำหรับประเภทการจัดซื้อที่ใช้ในรายการ RFQ

เมื่อกรณี RFQ พร้อมใช้งาน ให้เลือก **ส่ง** การดำเนินการส่งจะสร้างสมุดรายวันและรายงานที่จะถูกพิมพ์ ถูกเก็บถาวร และถูกส่ง ตามการตั้งค่าการจัดการงานพิมพ์ของคุณ

ถ้าคุณตั้งค่า **ใช้ผู้จัดจำหน่ายสำหรับการคำนวณราคาอีกครั้ง** และ **ใช้ข้อมูลสินค้าเฉพาะผู้จัดจำหน่าย** เป็น **ใช่** ในหน้า **การส่งคำขอใบเสนอราคา** เมื่อคุณส่ง RFQ ไปที่ผู้จัดจำหน่าย ข้อมูลเฉพาะผู้จัดจำหน่ายบางอย่างจะถูกป้อนโดยอัตโนมัติ คุณสามารถปรับเปลี่ยนข้อมูลนี้ในหน้า **การตอบคำขอใบเสนอราคา** ได้

ตารางต่อไปนี้แสดงวิธีการเปลี่ยนแปลงสถานะของ RFQ เมื่อคุณสร้าง RFQ และส่งให้แก่ผู้จัดจำหน่าย

| การดำเนินการ                             | สถานะส่วนหัวของ RFQ ต่ำสุด | สถานะส่วนหัวของ RFQ สูงสุด                        | สถานะรายการ RFQ ต่ำสุด | สถานะรายการ RFQ สูงสุด |
|------------------------------------|--------------------------|--------------------------------------------------|------------------------|-------------------------|
| สร้างส่วนหัวของ RFQ และรายการ    | ที่สร้าง                  | ที่สร้าง                                          | ที่สร้าง                | ที่สร้าง |
| ส่ง RFQ ไปยังผู้จัดจำหน่ายเฉพาะ | ส่งแล้ว                     | ส่งแล้ว                                             | ส่งแล้ว                   | ส่งแล้ว |
| เพิ่มผู้จัดจำหน่ายอื่น                | ที่สร้าง                  | ส่ง (RFQ ถูกส่งให้ผู้จัดจำหน่ายเพียงหนึ่งราย) | ที่สร้าง                | ส่งแล้ว |
| ส่ง RFQ ไปยังผู้จัดจำหน่ายที่สอง | ส่งแล้ว                     | ส่งแล้ว                                             | ส่งแล้ว                   | ส่งแล้ว |

> [!NOTE]
> คุณสามารถเพิ่มผู้จัดจำหน่ายไปยัง RFQ ได้ตลอดเวลา และสถานะต่ำสุดและสูงสุดจะถูกปรับปรุงเพื่อสะท้อนถึงผู้จัดจำหน่ายใหม่ ตัวอย่างเช่น ถ้าคุณได้รับการประมูลจากผู้จัดจำหน่ายทั้งหมด และยอมรับอย่างน้อยหนึ่งรายการในการประมูล สถานะต่ำสุดในส่วนหัวของ RFQ จะเป็น **ปฏิเสธ**และสถานะสูงสุดจะเป็น **ยอมรับ** ถ้าคุณเพิ่มผู้จัดจำหน่ายใหม่ สถานะต่ำสุดในรายการใดๆในขณะนี้จะเป็น **สร้าง** ดังนั้น สถานะต่ำสุดในส่วนหัวของ RFQ จะถูกปรับปรุงเป็น **สร้างแล้ว** แต่สถานะสูงสุดยังคงเป็น **ยอมรับแล้ว**

## <a name="amending-an-rfq"></a>การแก้ไข RFQ

บางครั้ง คุณต้องเปลี่ยน RFQ หลังจากที่คุณส่ง คุณอาจต้องเปลี่ยน RFQ ยกตัวอย่างเช่น ถ้ามีการเปลี่ยนแปลงวันที่จัดส่ง หรือคุณต้องการผลิตภัณฑ์เพิ่มเติมหรือปริมาณของผลิตภัณฑ์ที่แตกต่างออกไป คุณสามารถตั้งค่าคอนฟิกกระบวนการแก้ไข เพื่อให้มีการจำกัดมากขึ้นหรือมีการจำกัดน้อยลง อย่างใดอย่างหนึ่ง

ถ้าคุณตั้งค่าคอนฟิกกระบวนการแก้ไขเพื่อให้มีการจำกัดมากขึ้น ก่อนที่คุณจะสามารถปรับเปลี่ยนฟิลด์บนกรณี RFQ ที่ถูกส่งแล้วได้ คุณต้องเลือก **สร้าง** บนกรณี RFQ เพื่อเริ่มต้นการแก้ไข หลังจากที่คุณเสร็จสิ้นการทำการเปลี่ยนแปลงของคุณ คุณต้องเลือก **ดำเนินการขั้นสุดท้าย** จากนั้นคุณจะถูกนำไปยังกระบวนการในการเพิ่มข้อมูล สำหรับอีเมลที่ถูกส่งเพื่อแจ้งผู้จัดจำหน่ายเกี่ยวกับการแก้ไข รายงาน RFQ ที่มีการอัพเดต ซึ่งรวมถึงบันทึกย่อการแก้ไข จะถูกแนบไปกับอีเมลโดยอัตโนมัติ

ถ้าคุณตั้งค่าคอนฟิกกระบวนการแก้ไขเพื่อให้มีการจำกัดน้อยลง คุณไม่ต้องเลือก **สร้าง** ก่อนที่คุณจะสามารถปรับเปลี่ยนฟิลด์บนกรณี RFQ ที่ได้ส่งไปแล้ว อย่างไรก็ตาม คุณต้องเพิ่มบันทึกย่อการแก้ไขใน RFQ ด้วยตนเอง และส่งกรณีอีกครั้ง โปรดทราบว่า สามารถใช้วิธีการนี้ได้เฉพาะเมื่อไม่มีการแก้ไขการตอบ (การประมูล) ถ้าคุณป้อนการตอบ และอยู่ในสถานะ **ได้รับแล้ว** ปุ่ม **ส่ง** จะไม่พร้อมใช้งาน ในกรณีนี้ คุณต้องเลือก **สร้าง** และ **ดำเนินการขั้นสุดท้าย** ตามที่คุณต้องดำเนินการในกระบวนการที่จำกัดมากขึ้น จากนั้น มีการรีเซ็ตการตอบเพื่อสะท้อนการเปลี่ยนแปลงไปยังกรณี RFQ 

ถ้าผู้จัดจำหน่ายที่ใช้ส่วนติดต่อการทำงานร่วมกันกับผู้จัดจำหน่ายเพื่อป้อนการประมูล คุณต้องใช้กระบวนการแก้ไขเสมอเพื่อแจ้งให้ผู้จัดจำหน่ายเกี่ยวกับการเปลี่ยนแปลงไปยังกรณี RFQ เสมอ ข้อกำหนดนี้ช่วยป้องกันไม่ให้สถานการณ์ที่ผู้จัดจำหน่ายประมูลตามกรณี RFQ ที่ล้าสมัย ในขณะที่กำลังดำเนินการประมูลของพวกเขา สำหรับข้อมูลเพิ่มเติมเกี่ยวกับการทำงานร่วมกันกับผู้จัดจำหน่าย ดู [การทำงานร่วมกันกับผู้จัดจำหน่ายกับผู้จัดจำหน่ายภายนอก](vendor-collaboration-work-external-vendors.md) 

ถ้าคุณต้องการเชิญผู้จัดจำหน่ายเพิ่มเติมเพื่อประมูล และไม่ทำการเปลี่ยนแปลงไปยังกรณี RFQ คุณสามารถใช้การปุ่ม **ส่ง** ได้ ผู้จัดจำหน่ายที่คุณเพิ่ม จะปรากฏในหน้า **ส่ง** และจะได้รับการเชิญทางอีเมล

## <a name="receiving-and-registering-rfq-replies"></a>การรับสินค้าและการลงทะเบียนการตอบ RFQ

เมื่อคุณส่ง RFQ แผ่นงานการตอบจะถูกสร้างขึ้นโดยอัตโนมัติ เมื่อคุณได้รับการตอบกลับ (การประมูล) ไปยัง RFQ คุณต้องป้อนข้อมูลจากผู้จัดจำหน่ายแต่ละรายการบนแผ่นงานการตอบ RFQ เฉพาะผู้จัดจำหน่าย ถ้าคุณได้เพิ่มเกณฑ์การให้คะแนน คุณสามารถให้คะแนนการตอบกลับได้ จากนั้นคุณเปรียบเทียบการประมูลผู้จัดจำหน่าย และเรียงลำดับตามตามเกณฑ์การให้คะแนนของคุณ เช่น ราคาที่ดีที่สุด หรือเวลาจัดส่งรวมที่ดีที่สุด

ถ้ามีการแนบแบบสอบถามไปกับกรณี RFQ คุณต้องป้อนคำตอบสำหรับคำถามด้วยตนเองในแผ่นงานการตอบ

คุณยังสามารถป้อนรายการอื่นได้ด้วย ถ้ากรณี RFQ อนุญาตให้ใช้รายการรอง บน FastTab **รายการใบเสนอราคาซื้อ** เลือก **เพิ่มรายการ** จากนั้น ให้ป้อนข้อมูลเกี่ยวกับผลิตภัณฑ์ เช่น หมายเลขสินค้าหรือประเภทการจัดซื้อ ปริมาณ ราคา และส่วนลด

ถ้าคุณได้ป้อนการตอบแล้ว แต่ต้องการข้อเสนอใหม่จากผู้จัดจำหน่าย คุณสามารถส่ง RFQ อีกครั้ง จะมีการสร้างสมุดรายวันและรายงานใหม่ และคุณสามารถใช้เพื่อร้องขอการเปลี่ยนแปลงจากผู้จัดจำหน่ายได้

คุณสามารถดูภาพรวมของ RFQ ทั้งหมดและสถานะการตอบในหน้า **การติดตามผลคำขอใบเสนอราคา**

ตารางต่อไปนี้แสดงวิธีการเปลี่ยนแปลงสถานะของ RFQ เมื่อคุณได้รับการประมูลและลงทะเบียนข้อมูลในแผ่นงานการตอบ RFQ

| การดำเนินการ                                         | สถานะการประมูลต่ำสุด | สถานะการประมูลสูงสุด | สถานะส่วนหัวของ RFQ ต่ำสุด | สถานะส่วนหัวของ RFQ สูงสุด | สถานะรายการ RFQ ต่ำสุด | สถานะรายการ RFQ สูงสุด |
|------------------------------------------------|-------------------|--------------------|--------------------------|---------------------------|------------------------|-------------------------|
| ลงทะเบียนการประมูลของผู้จัดจำหน่ายรายการหนึ่ง และบันทึกไว้        | ส่งแล้ว              | ได้รับแล้ว           | ส่งแล้ว                     | ได้รับแล้ว                  | ส่งแล้ว                   | ได้รับแล้ว |
| ลงทะเบียนการประมูลของผู้จัดจำหน่ายที่สอง และบันทึกไว้ | ได้รับแล้ว          | ได้รับแล้ว           | ได้รับแล้ว                 | ได้รับแล้ว                  | ได้รับแล้ว               | ได้รับแล้ว |

> [!NOTE]
> ถ้าคุณส่งคืนการประมูลไปยังผู้จัดจำหน่ายเพื่อการเจรจาต่อรองเพิ่มเติม สถานะทั้งต่ำสุดและสูงสุดจะยังคงเป็น **ได้รับแล้ว**

### <a name="accepting-and-rejecting-bids-and-transferring-accepted-bids-to-downstream-documents"></a>การยอมรับและการปฏิเสธการประมูล และการโอนย้ายการประมูลที่ยอมรับแล้วไปยังเอกสารปลายน้ำ

หลังจากที่คุณได้ระบุการประมูลที่ดีที่สุดแล้ว เช่น การประมูลที่เสนอราคารวมที่ดีที่สุด คุณยอมรับการประมูล คุณสามารถยอมรับบางรายการในการประมูลและปฏิเสธรายการอื่นๆ คุณยังสามารถยอมรับรายการจากผู้จัดจำหน่ายที่แตกต่างกัน โปรดทราบว่า ถ้าคุณยอมรับบางรายการ คุณจะถูกขอให้ปฏิเสธรายการอื่นทั้งหมด ดังนั้น ถ้าคุณต้องการยอมรับรายการอื่น คุณต้องเลือก **ยกเลิก** เมื่อคุณถูกร้องขอ สถานะของการตอบ RFQ สำหรับผู้จัดจำหน่ายแต่ละรายที่คุณยอมรับการประมูลหรือรายการ ถูกอัพเดตเป็น **ยอมรับแล้ว** 

เมื่อคุณยอมรับการประมูลหรือรายการเฉพาะในการประมูล ใบสั่งซื้อหรือข้อตกลงการซื้อจะถูกสร้างโดยอัตโนมัติ จากนั้นคุณสามารถปฏิเสธการประมูลจากผู้ขายอื่นทั้งหมดได้

ในการตอบ คุณสามารถเพิ่มรหัสเหตุผลเพื่ออธิบายว่าเพราะเหตุใดคุณจึงยอมรับหรือปฏิเสธการประมูล

เมื่อคุณยอมรับการตอบกลับ RFQ ของชนิด **ใบขอซื้อ** รายการการตอบ RFQ จะอัพเดตรายการใบขอซื้อพร้อมกับข้อมูลต่อไปนี้:

- ราคาต่อหน่วย
- เปอร์เซ็นต์ส่วนลด
- ยอดส่วนลด
- ค่าธรรมเนียมการซื้อ
- ค่าธรรมเนียมรายการ
- ผู้จัดจำหน่าย
- หมายเลขภายนอก
- คำอธิบายตามลูกค้า/ผู้จัดจำหน่าย

ตารางต่อไปนี้แสดงวิธีการเปลี่ยนแปลงสถานะของ RFQ เมื่อคุณยอมรับและปฏิเสธการประมูลจากผู้จัดจำหน่าย

| การดำเนินการ                      | สถานะการประมูลต่ำสุด | สถานะการประมูลสูงสุด | สถานะส่วนหัวของ RFQ ต่ำสุด | สถานะส่วนหัวของ RFQ สูงสุด | สถานะรายการ RFQ ต่ำสุด | สถานะรายการ RFQ สูงสุด |
|-------------------------    |-------------------|--------------------|--------------------------|---------------------------|------------------------|-------------------------|
| ยอมรับการประมูลอย่างใดอย่างหนึ่ง     | ได้รับแล้ว          | ยอมรับ           | ได้รับแล้ว                 | ยอมรับ                  | ได้รับแล้ว               | ยอมรับ |
| ปฏิเสธการประมูลอื่นทั้งหมด  | ปฏิเสธแล้ว          | ยอมรับ           | ปฏิเสธแล้ว                 | ยอมรับ                  | ปฏิเสธแล้ว               | ยอมรับแล้ว |

