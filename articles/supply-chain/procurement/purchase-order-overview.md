---
title: ภาพรวมใบสั่งซื้อ
description: บทความนี้ให้ข้อมูลทั่วไปเกี่ยวกับใบสั่งซื้อ (PO) และการเชื่อมโยงไปยังบทความเพิ่มเติมที่เกี่ยวข้องกับขั้นตอนต่างๆ ของ PO
author: FrankDahl
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: PurchTable
audience: Application User
ms.reviewer: josaw
ms.search.scope: Core, Operations, Retail
ms.custom: 93083
ms.assetid: e9b7bc5b-1d7e-4ec2-97be-d655274b0613
ms.search.region: Global
ms.author: fdahl
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: b86e934a0ac25b1fe77a3359b74e707fb372ae6b
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: th-TH
ms.lasthandoff: 01/29/2019
ms.locfileid: "338992"
---
# <a name="purchase-order-overview"></a>ภาพรวมใบสั่งซื้อ

[!include [banner](../includes/banner.md)]

[!include [retail name](../includes/retail-name.md)]

บทความนี้ให้ข้อมูลทั่วไปเกี่ยวกับใบสั่งซื้อ (PO) และการเชื่อมโยงไปยังบทความเพิ่มเติมที่เกี่ยวข้องกับขั้นตอนต่างๆ ของ PO

ใบสั่งซื้อ (PO) คือเอกสารที่แสดงถึงข้อตกลงกับผู้จัดจำหน่ายเพื่อซื้อสินค้าหรือบริการ เอกสารยังช่วยติดตามใบรับสินค้าที่ทำไว้กับใบสั่ง และหลังจากนั้นรวมถึงการลงบัญชีใบแจ้งหนี้ของผู้จัดจำหน่ายที่ผู้จัดจำหน่ายออกบิลตามใบสั่ง  

หน้า **ใบสั่งซื้อ** ประกอบด้วยภาพรวมของใบสั่งมีอยู่และช่วยให้คุณสามารถปรับเปลี่ยนใบสั่งเหล่านั้นได้ เมื่อคุณเปิด PO คุณสามารถเลือกมุมมอง **ส่วนหัว**  ซึ่งประกอบด้วยข้อมูลที่ระบุเพียงหนึ่งครั้งสำหรับแต่ละใบสั่งซื้อ เช่น รายละเอียดของผู้จัดจำหน่าย อีกวิธีหนึ่งคือ คุณสามารถเลือกมุมมอง **บรรทัด** ซึ่งคุณสามารถปรับเปลี่ยนบรรทัดใบสั่งได้ โดยทั่วไปแล้ว คุณจะสลับระหว่างสองมุมมองนี้เมื่อคุณปรับเปลี่ยน PO ค่าธรรมเนียมจะไม่ถูกระบุลงในหน้า **ใบสั่งซื้อ** โดยตรง แต่สามารถดูได้ทางเมนูบนส่วนหัวและบรรทัดใบสั่ง  

มีรายงานหลายฉบับที่คุณสามารถดูข้อมูลเกี่ยวกับ PO ใบรับสินค้า และใบแจ้งหนี้ของผู้จัดจำหน่าย รายงานเหล่านี้จะพบได้ในโมดูล **การจัดซื้อและการจัดหา** และ **บัญชีเจ้าหนี้**  

พื้นที่ทำงาน **การจัดเตรียมใบสั่งซื้อ** และ **การรับและการติดตามผลใบสั่งซื้อ** ช่วยให้คุณสามารถดูรายการของ PO ในสถานะต่างๆ ที่มีความคืบหน้า นอกจากนี้ยังให้ข้อมูลสรุปของการดำเนินงานที่จะต้องดำเนินการอีกด้วย พื้นที่ทำงาน **การจัดเตรียมใบสั่งซื้อ** จะมุ่งเน้นการสร้างและการตรวจทาน PO การประมวลผลใบสั่งผ่านการอนุมัติ และการยืนยันกับผู้จัดจำหน่าย พื้นที่ทำงาน **การรับและการติดตามผลใบสั่ง** จะมุ่งเน้นการประมวลผลการรับสินค้าหรือบริการเทียบกับ PO และยังรวมรายการที่ช่วยให้เข้าใจเกี่ยวกับการรับสินค้าที่พ้นกำหนดหรือที่จะครบกำหนดสำหรับการจัดส่งโดยซัพพลายเออร์ พื้นที่ทำงานเหล่านี้ไม่ได้ใช้ในการดำเนินกิจกรรมการรับสินค้าที่เกี่ยวข้องที่กระทำในคลังสินค้า ดำเนินกิจกรรมเหล่านั้นโดยใช้หน้าในโมดูล **การบริหารสินค้าคงคลัง** และ **การบริหารคลังสินค้า** ควรดำเนินการประมวลผลใบแจ้งหนี้ของผู้จัดจำหน่ายโดยใช้พื้นที่ทำงาน **รายการใบแจ้งหนี้ของผู้จัดจำหน่าย** และควรดำเนินการชำระเงินโดยใช้พื้นที่ทำงาน **การชำระเงินของผู้จัดจำหน่าย**  

บทความต่อไปนี้แสดงภาพรวมของขั้นตอนต่างๆ ของ PO:

-   [การสร้างใบสั่งซื้อ](purchase-order-creation.md)
-   [การอนุมัติและการยืนยันใบสั่งซื้อ](purchase-order-approval-confirmation.md)
-   [ใบรับสินค้า - ใบสั่งซื้อ](product-receipt-against-purchase-orders.md)
-   [ภาพรวมของใบแจ้งหนี้ของผู้จัดจำหน่าย](../../financials/accounts-payable/vendor-invoices-overview.md)

## <a name="types-of-purchase-orders"></a>ชนิดของใบสั่งซื้อ
ชนิดของ PO มีสามชนิด เมื่อคุณสร้าง PO คุณจะต้องระบุชนิด คุณสามารถตั้งค่าชนิดของใบสั่งเริ่มต้นสำหรับใบสั่งใหม่ได้ที่หน้า **พารามิเตอร์การจัดซื้อและการจัดหา**

| ชนิดของ PO        | คำอธิบาย                                                                                                                                                                                                                                                                           |
|----------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------|
| สมุดรายวัน        | ใช้ชนิดนี้เพื่อสร้างใบสั่งฉบับร่าง ชนิดนี้ไม่ส่งผลกระทบต่อปริมาณสินค้าคงคลัง หรือสร้างธุรกรรมสินค้าคงคลัง บรรทัดสมุดรายวัน PO จะไม่รวมอยู่ในการวางแผนหลัก                                                                                                       |
| ใบสั่งซื้อ | ใช้ชนิดนี้เพื่อสร้าง PO เมื่อใบสั่งได้รับการยืนยันกับผู้จัดจำหน่าย และเมื่อใบสั่งถูกประมวลผลผ่านใบรับสินค้าและการออกใบแจ้งหนี้ก่อนที่จะดำเนินการชำระเงินให้แก่ผู้จัดจำหน่าย ชนิดของ PO นี้ถูกนำมาใช้มากที่สุด                                                                          |
| ใบสั่งที่ส่งคืน | ใช้ชนิดนี้เมื่อคืนสินค้าให้กับผู้จัดจำหน่าย ชนิดของใบสั่งนี้กำหนดให้คุณต้องระบุหมายเลขอนุมัติการคืนสินค้า (RMA) ที่ผู้จัดจำหน่ายให้กับคุณ คุณสามารถระบุหมายเลข RMA ได้ที่แท็บ **ทั่วไป** ของ PO บรรทัดใบสั่งต้องมีปริมาณเป็นค่าลบ |

## <a name="purchase-order-statuses"></a>สถานะใบสั่งซื้อ
PO มีฟิลด์สถานะหลายรายการที่บ่งชี้ความคืบหน้าของใบสั่ง สามารถดูฟิลด์เหล่านี้ทั้งหมดได้ที่มุมมอง **ส่วนหัว** ของใบสั่ง และสามารถดูบางรายการได้ในตารางภาพรวมของใบสั่งทั้งหมด ฟิลด์ **สถานะ** แสดงสถานะของปริมาณในใบสั่ง ค่าที่พร้อมใช้งานมีดังต่อไปนี้

-   **ใบสั่งที่เปิดค้างไว้**– สร้างใบสั่งแล้ว และปริมาณอยู่ระหว่างการสั่ง
-   **ได้รับแล้ว**– ได้รับปริมาณบางส่วน แต่ยังไม่ได้ออกใบแจ้งหนี้
-   **ออกใบแจ้งหนี้แล้ว**– ออกใบแจ้งหนี้ตามปริมาณทั้งหมดในใบสั่งแล้ว **หมายเหตุ:** ถ้าใบสั่งมีการออกใบแจ้งหนี้ *บางส่วน* แล้ว ไม่ควรมีสถานะ **ได้รับแล้ว** หรือ **ออกใบแจ้งหนี้แล้ว** ดังนั้น ใบสั่งจะยังคงมีสถานะเป็น **ใบสั่งที่เปิดค้างไว้**
-   **ยกเลิกแล้ว**– ใบสั่งได้รับการยืนยันแล้ว แต่ถูกยกเลิกในภายหลัง ดังนั้น สถานะนี้บ่งชี้ว่าไม่มีปริมาณคงค้างในใบสั่งอีกต่อไป

ฟิลด์ **สถานะเอกสาร** ช่วยให้คุณสามารถตรวจสอบความคืบหน้าของใบสั่งในรูปแบบของเอกสารที่มีการประมวลผลแล้วได้อย่างรวดเร็ว โปรแกรมจะแสดงสถานะของเอกสารล่าสุดที่เสร็จสมบูรณ์สำหรับใบสั่ง ค่าที่พร้อมใช้งานมีดังต่อไปนี้

-   **ไม่มี**– ไม่มีเอกสารที่ได้รับการประมวลผลสำหรับใบสั่ง
-   **การสอบถามเกี่ยวกับการซื้อ**– สร้างการสอบถามเกี่ยวกับการซื้อแล้ว และใบสั่งกำลังรอผลป้อนกลับจากผู้จัดจำหน่าย
-   **ใบสั่งซื้อ**– ใบรับรองได้รับการประมวลผลตามใบสั่งแล้ว
-   **ใบรับสินค้า**– ใบรับสินค้าได้รับการประมวลผลตามใบสั่งแล้ว
-   **ใบแจ้งหนี้**– ใบแจ้งหนี้ได้รับการลงบัญชีกับใบสั่งแล้ว

ฟิลด์ **สถานะการอนุมัติ** ถูกใช้เมื่อ PO อยู่ในขั้นตอนการตรวจทานหรือลำดับงาน ค่าที่พร้อมใช้งานมีดังต่อไปนี้

-   **ร่าง** **อยู่ระหว่างการตรวจทาน** และ **ถูกปฏิเสธ** – สถานะเหล่านี้จะถูกใช้เฉพาะเมื่อมีการใช้ลำดับงานการอนุมัติสำหรับ PO เท่านั้น
-   **อนุมัติแล้ว**– สถานะนี้ถูกกำหนดให้กับใบสั่งที่มีการอนุมัติลำดับงานที่เสร็จสมบูรณ์ สถานะของใบสั่งที่สร้างขึ้นโดยไม่ได้ใช้ลำดับงานการอนุมัติจะได้รับสถานะเป็น **อนุมัติแล้ว** ทันที
-   **อยู่ระหว่างการตรวจทานจากภายนอก**– สถานะนี้จะใช้ในสถานการณ์ที่การสอบถามเกี่ยวกับการซื้อถูกส่งไปยังผู้จัดจำหน่าย เพื่อให้ผู้จัดจำหน่ายสามารถยืนยันเงื่อนไขของ PO สถานะนี้ยังถูกใช้ในกระบวนการที่เริ่มต้นโดยการดำเนินการ **คำขอยืนยัน** อีกด้วย สำหรับกระบวนการนี้ ระบบจะขอให้ผู้จัดจำหน่ายยืนยันเงื่อนไขของ PO โดยการเชื่อมต่อกับระบบของคุณ และการลงทะเบียนว่ายืนยันหรือปฏิเสธใบสั่ง
-   **ยืนยันแล้ว**– สถานะนี้จะถูกกำหนดหลังจากที่ใบสั่งได้รับการยืนยันแล้ว โดยทั่วไปแล้ว สถานะนี้เป็นสถานะการอนุมัติสุดท้ายที่จะถูกกำหนดให้กับใบสั่ง


<a name="additional-resources"></a>ทรัพยากรเพิ่มเติม
--------

[การสร้างใบสั่งซื้อ](purchase-order-creation.md)

[การอนุมัติและการยืนยันใบสั่งซื้อ](purchase-order-approval-confirmation.md)

[ใบรับสินค้า - ใบสั่งซื้อ](product-receipt-against-purchase-orders.md)

[ภาพรวมของใบแจ้งหนี้ของผู้จัดจำหน่าย](../../financials/accounts-payable/vendor-invoices-overview.md)



