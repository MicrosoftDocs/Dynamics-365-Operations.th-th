---
title: อนุมัติและยืนยันใบสั่งซื้อ
description: บทความนี้อธิบายสถานะต่างๆ ที่ใบสั่งซื้อผ่านมา หลังจากถูกสร้างขึ้น และผลกระทบของการเปิดใช้งานการจัดการการเปลี่ยนแปลงบน PO
author: GalynaFedorova
ms.date: 04/02/2020
ms.topic: article
ms.prod: ''
ms.technology: ''
ms.search.form: PurchTable, PurchTablePart, PurchOrderInReview, PurchOrderApproved, PurchOrderInDraft, PurchOrderAssignedToMe, VendPurchOrderJournalListPage, PurchTableWorkflowDropDialog, VendPurchOrderJournal
audience: Application User
ms.reviewer: kamaybac
ms.custom: 93143
ms.assetid: cd12a944-c52c-4579-a301-7abe1d237c72
ms.search.region: Global
ms.search.industry: ''
ms.author: gfedorova
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 936fddb73a639564a136002354a4d3dff7798e0b
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8907390"
---
# <a name="approve-and-confirm-purchase-orders"></a>อนุมัติและยืนยันใบสั่งซื้อ

[!include [banner](../includes/banner.md)]

บทความนี้อธิบายสถานะต่างๆ ที่ใบสั่งซื้อ (PO) ผ่านหลังจากถูกสร้างขึ้น และผลกระทบของการเปิดใช้งานการจัดการการเปลี่ยนแปลงบน PO

หลังจากที่มีการสร้างใบสั่งซื้อ (PO) อาจจำเป็นต้องผ่านกระบวนการอนุมัติ หลังจากที่ผู้จัดจำหน่ายได้ยอมรับใบสั่ง PO จะถูกตั้งค่าเป็นสถานะ **ยืนยันแล้ว**

## <a name="approval-of-purchase-orders"></a>การอนุมัติใบสั่งซื้อ
PO ที่ไม่ใช้การจัดการการเปลี่ยนแปลงมีสถานะเป็น **อนุมัติแล้ว** ทันทีที่ถูกสร้างขึ้น ในขณะที่ PO ที่ใช้การจัดการการเปลี่ยนแปลงมีสถานะเป็น **ร่าง** เมื่อถูกสร้างขึ้นในครั้งแรก PO ที่ถูกสร้างขึ้นโดยการยืนยันแผนการใบสั่งจากการวางแผนหลักจะถูกตั้งค่าเป็นสถานะ **อนุมัติแล้ว** เสมอ ไม่ว่าการตั้งค่าการจัดการการเปลี่ยนแปลงจะเป็นอย่างไร PO สร้างธุรกรรมสินค้าคงคลังเมื่อถึงสถานะ **อนุมัติแล้ว** เท่านั้น ดังนั้น สินค้าคงคลังจะไม่ปรากฏเป็น พร้อมใช้งาน สำหรับการจองหรือการทำเครื่องหมาย จนกว่าใบสั่งจะได้รับการยอมรับ

คุณเปิดใช้งานการจัดการการเปลี่ยนแปลงสำหรับ PO ได้โดยการตั้งค่าตัวเลือก **เรียกใช้การจัดการการเปลี่ยนแปลง** ในหน้า **พารามิเตอร์การจัดซื้อและการจัดหา** เมื่อเปิดใช้งานการจัดการการเปลี่ยนแปลง PO จะต้องผ่านลำดับงานการอนุมัติหลังจากที่เสร็จสมบูรณ์แล้ว  Supply Chain Management มีตัวแก้ไขกระบวนการลำดับการทำงานที่ซึ่งคุณสามารถกำหนดลำดับการทำงานเพื่อแสดงกระบวนการอนุมัติของคุณได้ ลำดับงานนี้อาจรวมถึงกฎสำหรับการอนุมัติโดยอัตโนมัติ กฎที่กำหนดผู้ที่จะถูกมอบหมายให้อนุมัติ PO หนึ่งๆ และกฎสำหรับการยกระดับลำดับงานที่รอการอนุมัติเป็นเวลานาน คุณสามารถเปิดใช้งานกระบวนการจัดการการเปลี่ยนแปลงสำหรับผู้จัดจำหน่ายทั้งหมด หรือสำหรับผู้จัดจำหน่ายเฉพาะ นอกจากนี้คุณยังสามารถตั้งค่ากระบวนการเพื่อให้สามารถถูกแทนที่สำหรับ PO แต่ละรายการได้

เมื่อเปิดใช้งานการจัดการการเปลี่ยนแปลง PO จะผ่านสถานะการอนุมัติหกชนิด ตั้งแต่ **ร่าง** จนถึง **ขั้นสุดท้าย** หลังจากที่ใบสั่งได้รับการอนุมัติ ผู้ใช้ที่ต้องการปรับเปลี่ยนจะต้องใช้การดำเนินการ **การเปลี่ยนแปลงคำขอ**

| สถานะการอนุมัติ | คำอธิบาย                                                                      | การเปลี่ยนแปลงคำขอถูกเปิดใช้งาน |
|-----------------|----------------------------------------------------------------------------------|---------------------------|
| ร่าง           | PO เป็นแบบร่าง และยังไม่ได้ถูกส่งเพื่อขออนุมัติในลำดับงาน PO     | ไม่                        |
| อยู่ระหว่างการตรวจทาน       | PO ถูกส่งเพื่อขอการอนุมัติในลำดับงานใบสั่งซื้อ รอการอนุมัติอยู่       | ไม่                        |
| ปฏิเสธแล้ว        | PO ถูกปฏิเสธในระหว่างกระบวนการอนุมัติ                                 | ไม่                        |
| อนุมัติแล้ว        | ใบสั่งซื้อได้รับการอนุมัติ                                                             | ใช่                       |
| วันที่ยืนยัน       | ใบสั่งซื้อได้รับยืนยัน ไม่สามารถยืนยัน PO ได้จนกว่าจะได้รับการอนุมัติ        | ใช่                       |
| ขั้นสุดท้าย       | ใบสั่งซื้อถูกทำให้เป็นขั้นสุดท้าย ในขณะนี้ มีการปิดในทางการเงิน และไม่สามารถเปลี่ยนแปลงได้อีกต่อไป | ไม่                        |

## <a name="confirming-purchase-orders"></a>การยืนยันใบสั่งซื้อ
PO ที่มีสถานะการอนุมัติเป็น **อนุมัติแล้ว** สามารถผ่านขั้นตอนเพิ่มเติมก่อนที่จะได้รับการยืนยัน ตัวอย่างเช่น คุณอาจต้องส่งการสอบถามการซื้อไปยังผู้จัดจำหน่ายเพื่อสอบถามเกี่ยวกับราคา ส่วนลด หรือวันจัดส่ง ในกรณีนี้ คุณสามารถตั้งค่าใบสั่งซื้อเป็นสถานะ **อยู่ระหว่างการตรวจทานจากภายนอก** ได้โดยใช้การดำเนินการ **การสอบถามเกี่ยวกับการซื้อ**

ผู้จัดจำหน่ายที่ถูกตั้งค่าเพื่อใช้พอร์ทัลผู้จัดจำหน่ายสามารถตรวจทานใบสั่งบนพอร์ทัล และอนุมัติหรือปฏิเสธเอกสารนั้น ในระหว่างกระบวนการตรวจทานนี้ PO จะมีสถานะเป็น **อยู่ระหว่างการตรวจทานจากภายนอก** พอร์ทัลผู้จัดจำหน่ายสามารถตั้งค่าคอนฟิกเพื่อให้การยืนยันจากผู้จัดจำหน่ายยืนยันใบสั่งใน Supply Chain Management โดยอัตโนมัติ อีกวิธีหนึ่งคือ คุณสามารถยืนยัน PO ด้วยตนเองได้หลังจากที่คุณได้รับการยืนยันจากผู้จัดจำหน่ายแล้ว ถ้าผู้จัดจำหน่ายปฏิเสธ PO การปฏิเสธนั้นจะได้รับพร้อมกับเหตุผลของการปฏิเสธและคำแนะนำสำหรับการเปลี่ยนแปลง ในกรณีนี้ สถานะของใบสั่งซื้อจะยังคงเป็น **อยู่ระหว่างการตรวจทานจากภายนอก**

นอกจากนี้ยังมีตัวเลือกเพื่อสร้างการยืนยันชั่วคราวสำหรับใบสั่งก่อนจะมีการประมวลผลการยืนยันที่แท้จริง ตัวเลือกนี้จะสร้างรายงานที่คุณสามารถใช้ร่วมกับผู้จัดจำหน่ายได้เท่านั้น จะไม่สร้างข้อมูลสมุดรายวันใดๆ

หลังจากที่ผู้จัดจำหน่ายยอมรับใบสั่ง ขั้นตอนต่อไปคือการบันทึก PO เป็น กำหนดให้แล้ว คุณสามารถทำขั้นตอนนี้ให้เสร็จสิ้นได้โดยใช้การดำเนินการ **การยืนยัน** หรือการดำเนินการ **ยืนยัน** การดำเนินการทั้งสองจะตั้งค่าสถานะการอนุมัติของใบสั่งเป็น **ยืนยันแล้ว** การยืนยันใบสั่งเริ่มต้นจากขั้นตอนเพิ่มเติมสองรายการ:

-   สมุดรายวันถูกสร้างขึ้นเพื่อเก็บสำเนาที่เหมือนกันของสิ่งได้รับการยืนยันในระบบ บางครั้ง ใบสั่งจำเป็นต้องมีการเปลี่ยนแปลง และสมุดรายวันเพิ่มเติมจะถูกสร้างขึ้นหลังจากมีการยืนยันใบสั่งที่มีการปรับปรุงแล้ว สมุดรายวันเหล่านี้ช่วยให้คุณสามารถดูประวัติของใบสั่งรุ่นต่างๆ ที่ได้รับการยืนยัน
-   การกระจายการลงบัญชีจะถูกสร้างขึ้น และจะเกิดการตรวจสอบคำสั่งและการตรวจสอบงบประมาณหากมีการเปิดใช้งานฟังก์ชันนี้ ถ้าการตรวจสอบรายการใดรายการหนึ่งล้มเหลว คุณจะได้รับข้อความที่ระบุว่า PO ต้องมีการเปลี่ยนแปลงก่อนจึงจะสามารถยืนยันอีกครั้งได้

ผู้จัดจำหน่ายอาจร้องขอการรับรองบางชนิดที่จะมีการชำระเงินสำหรับการซื้อ มีวิธีการต่างๆ สำหรับการให้การค้ำประกันนี้ภายในกระบวนการบัญชีเจ้าหนี้ ตัวอย่างเช่น การดำเนินการ **การชำระเงินล่วงหน้า** จองเงินทุนสำหรับ PO และการชำระเงินล่วงหน้านี้จะถูกบันทึกลงใน PO

## <a name="changing-purchase-orders"></a>การเปลี่ยนแปลงใบสั่งซื้อ
ในบางสถานการณ์ คุณอาจต้องเปลี่ยนแปลง PO หลังจากมาถึงสถานะการอนุมัติเป็น **อนุมัติแล้ว** หรือ **ยืนยันแล้ว**

ถ้า PO ถูกสร้างขึ้นโดยใช้กระบวนการจัดการการเปลี่ยนแปลง คุณสามารถทำการเปลี่ยนแปลงได้โดยการระงับใบสั่ง หรือใบสั่งได้รับการอนุมัติโดยใช้การดำเนินการ **การเปลี่ยนแปลงคำขอ** ในกรณีนี้ สถานะการอนุมัติจะถูกเปลี่ยนกลับไปเป็น **ร่าง** และคุณสามารถปรับเปลี่ยนใบสั่งได้หลังจากนั้น หลังจากที่คุณทำการเปลี่ยนแปลงเสร็จสิ้นแล้ว คุณอาจจำเป็นต้องส่ง PO เพื่อขอการอนุมัติใหม่ คุณสามารถตั้งค่าคอนฟิกชนิดของการเปลี่ยนแปลงที่จำเป็นต้องมีการอนุมัติใหม่ได้โดยใช้กฎนโยบาย **กฎการอนุมัติใหม่สำหรับใบสั่งซื้อ** ในหน้า **นโยบายการจัดซื้อ**

ถ้าปริมาณที่สั่งของรายการ PO ส่วนหนี่งถูกส่ง คุณจะไม่สามารถเปลี่ยนปริมาณที่สั่งได้ เมื่อใบสั่งซื้ออยู่ใน **ร่าง** อย่างไรก็ตาม คุณสามารถเปลี่ยนแปลงปริมาณ **ยอดค้างส่ง** ในรายการสำหรับใบสั่งซื้อที่อยู่ในสถานะ **ร่าง**

หลังจากที่ใบสั่งได้รับการยืนยันแล้ว คุณจะไม่สามารถลบได้อีกต่อไป อย่างไรก็ตาม คุณสามารถยกเลิกปริมาณรวมหรือปริมาณใดๆ ที่เหลืออยู่บนใบสั่งได้ ถ้าไม่ได้รับปริมาณดังกล่าวหรือออกใบแจ้งหนี้ จากนั้น คุณสามารถใช้การดำเนินการ **ทำให้เสร็จสิ้น** เพื่อป้องกันไม่ให้มีการประมวลผลเพิ่มเติมได้ 


## <a name="canceling-purchase-orders"></a>การยกเลิกใบสั่งซื้อ

คุณสามารถยกเลิก PO ได้โดยใช้การดำเนินการ **ยกเลิก** บนส่วนหัว

ถ้ามีปริมาณถูกลงทะเบียน ได้รับ หรือออกใบแจ้งหนี้แล้วบางส่วน คุณสามารถยกเลิกได้เฉพาะปริมาณคงเหลือที่ยังไม่ได้ถูกลงทะเบียน รับสินค้า หรือออกใบแจ้งหนี้เท่านั้น ปริมาณในใบสั่งจะถูกลดตามลำดับ เมื่อมีการอัพเดตปริมาณในรายการ สถานะของรายการจะถูกอัพเดตด้วยเช่นกัน ตัวอย่างเช่น ปริมาณเริ่มต้นบนรายการเท่ากับ 5 และจะได้รับปริมาณเท่ากับ 3 ในกรณีนี้ คุณสามารถยกเลิกได้สองรายการเท่านั้น จากนั้น มีการอัพเดตรายการเป็นสถานะ **ได้รับแล้ว**

ถ้ายอดคงเหลือของการจัดส่งถูกเพิ่มเข้าในรายการใบสั่ง และเกินปริมาณในรายการใบสั่ง การดำเนินการ **ยกเลิก** จะไม่ยกเลิกปริมาณส่วนเกิน แต่รายการยังคงอยู่ในสถานะ **ใบสั่งที่เปิด** เนื่องจากมีปริมาณที่เหลืออยู่ ตัวอย่างเช่น ปริมาณเริ่มต้นบนรายการเท่ากับ 5 และยอดคงเหลือของการจัดส่งเท่ากับ 7 ถ้าใบสั่งถูกยกเลิก ห้ารายการถูกยกเลิก และปริมาณเท่ากับ 2 ยังคงอยู่ เนื่องจากคุณสามารถดูในธุรกรรมสินค้าคงคลังได้

ถ้าต้องการยกเลิกปริมาณทั้งหมดในรายการ PO คุณควรยกเลิกปริมาณที่เหลือของการจัดส่งในรายการ จากนั้น จะมีการอัพเดตรายการเป็นสถานะ **ยกเลิกแล้ว**

ถ้า PO อยู่ระหว่างการจัดการการเปลี่ยนแปลง การเปลี่ยนแปลงใดๆ เช่น การยกเลิกใบสั่ง หรือยอดคงเหลือของการจัดส่ง ต้องถูกส่งไปยังระบบลำดับงานและได้รับการอนุมัติก่อน จึงจะสามารถดำเนินการให้เสร็จสมบูรณ์และมีการอัพเดตธุรกรรมสินค้าคงคลังเป็นยกเลิกแล้ว

## <a name="additional-resources"></a>แหล่งข้อมูลเพิ่มเติม

[ภาพรวมใบสั่งซื้อ](purchase-order-overview.md)

[สร้างใบสั่งซื้อ](purchase-order-creation.md)

[ใบรับสินค้า - ใบสั่งซื้อ](product-receipt-against-purchase-orders.md)

[ภาพรวมของใบแจ้งหนี้ของผู้จัดจำหน่าย](../../finance/accounts-payable/vendor-invoices-overview.md)





[!INCLUDE[footer-include](../../includes/footer-banner.md)]