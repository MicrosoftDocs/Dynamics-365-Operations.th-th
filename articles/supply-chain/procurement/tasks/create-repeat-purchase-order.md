---
title: สร้างใบสั่งซื้อซ้ำ
description: บทความนี้แสดงวิธีการสร้างใบสั่งซื้อ (PO) ที่ทำซ้ำ โดยการคัดลอกรายการจากเอกสารใบสั่งซื้อก่อนหน้านี้ไปยัง PO ใหม่หรือ PO ที่มีอยู่
author: GalynaFedorova
ms.date: 09/30/2020
ms.topic: business-process
ms.prod: ''
ms.technology: ''
ms.search.form: PurchTable, PurchTablePart, PurchCreateOrder, PurchCopying
audience: Application User
ms.reviewer: kamaybac
ms.search.region: Global
ms.author: gfedorova
ms.search.validFrom: 2016-06-30
ms.dyn365.ops.version: AX 7.0.0
ms.openlocfilehash: 335461d60fa0bc92e9711806c6e42643a3f75d02
ms.sourcegitcommit: 073604c07116e0a87f78ab2c76cb89ae83ebba3c
ms.translationtype: HT
ms.contentlocale: th-TH
ms.lasthandoff: 09/30/2022
ms.locfileid: "9608123"
---
# <a name="create-a-repeat-purchase-order"></a>สร้างใบสั่งซื้อซ้ำ

[!include [banner](../../includes/banner.md)]

บทความนี้แสดงวิธีการสร้างใบสั่งซื้อ (PO) ที่ทำซ้ำ โดยการคัดลอกรายการจากเอกสารใบสั่งซื้อก่อนหน้านี้ไปยัง PO ใหม่หรือ PO ที่มีอยู่ มีสองวิธีในการสร้างใบสั่งที่ทำซ้ำ คุณสามารถใช้การดำเนินการที่พร้อมใช้งานในระดับเอกสารจากบานหน้าต่างการดำเนินการ หรือคุณสามารถใช้การดำเนินการรายละเอียดรายการ การดำเนินการระดับเอกสารมีไว้สำหรับการสร้างใบสั่งซื้อใหม่โดยการเพิ่มรายการและข้อมูลหัวข้อจากใบสั่งอื่น ในขณะที่การดำเนินการรายละเอียดรายการส่วนใหญ่มีไว้สำหรับการเพิ่มรายการไปยังใบสั่งที่มีอยู่ ตัวอย่างที่แสดงในคำแนะนำนี้สามารถใช้ในบริษัทข้อมูลสาธิต USMF โดยทั่วไปงานเหล่านี้จะดำเนินการโดยเจ้าหน้าที่จัดซื้อ

## <a name="create-a-new-repeat-purchase-order"></a>สร้างใบสั่งซื้อที่ทำซ้ำใหม่

1. ในบานหน้าต่างนำทาง ไปที่ **โมดูล \> การจัดซื้อและการจัดหา \> ใบสั่งซื้อ \> ใบสั่งซื้อทั้งหมด** อันดับแรกเราจะลองตัวเลือกสำหรับการคัดลอกข้อมูลไปยังใบสั่งใหม่  
1. เลือก **ใหม่**
1. ในฟิลด์ **บัญชีผู้จัดจำหน่าย** ป้อน `US-101`
1. เลือก **ตกลง**
1. ในบานหน้าต่างการดำเนินการ ให้เปิดแท็บ **ใบสั่งซื้อ** และจากกลุ่ม **คัดลอก** ให้เลือก **จากทั้งหมด** กล่องโต้ตอบ **คัดลอกจากเอกสารอื่น** จะเปิดขึ้น คุณสามารถคัดลอกจากใบสั่งที่มีอยู่ไปยังใบสั่งของคุณได้ที่นี่ มีตัวเลือกที่แตกต่างกันสำหรับวิธีการคัดลอกรายการ และชนิดเอกสารต่าง ๆ ที่คุณสามารถคัดลอก  ก่อนอื่นเราจะดูที่ตัวเลือกสำหรับวิธีการคัดลอกรายการ
1. ขยายแท็บด่วน **พารามิเตอร์**

    - ในฟิลด์ **ตัวคูณปริมาณ** มีประโยชน์ ถ้าคุณจำเป็นต้องใช้ปริมาณที่แตกต่างจากปริมาณในใบสั่งที่คุณกำลังคัดลอกมา ตัวอย่างเช่น ถ้าคุณต้องการสั่งซื้อเป็นสองเท่าของปริมาณที่อยู่ในรายการที่คุณกำลังคัดลอกมา ให้คุณพิมพ์ '2' ในฟิลด์นี้ และจากนั้น ระบบจะเพิ่มรายการที่ซึ่งเป็นสองเท่าของปริมาณเดิม  
    - นอกจากนี้ ฟิลด์ **กลับเครื่องหมาย** ยังสนับสนุนการเปลี่ยนปริมาณที่สั่งโดยการเปลี่ยนเครื่องหมายของปริมาณสำหรับรายการใบสั่งที่จะเพิ่ม สิ่งนี้อาจมีประโยชน์ถ้าคุณต้องการกลับรายการธุรกรรมโดยการสร้างรายการใบสั่งที่ยกเลิกธุรกรรม ตัวเลือกนี้ถูกเลือกโดยอัตโนมัติ เมื่อมีการเปิดหน้าจากการดำเนินการ **สร้างใบลดหนี้**  
    - ตัวเลือก **คัดลอกค่าธรรมเนียม** ช่วยให้คุณสามารถคัดลอกค่าธรรมเนียมไปยังใบสั่งใหม่ของคุณจากเอกสารที่คุณกำลังคัดลอกรายการใบสั่งมา  
    - ตัวเลือก **คำนวณราคาอีกครั้ง** ใช้ราคาและส่วนลดปัจจุบัน แทนที่จะคัดลอกจากเอกสารที่คุณกำลังคัดลอกข้อมูลอื่นมา  
    - ตัวเลือก **คัดลอกอย่างแม่นยำ** จะคัดลอกค่าของหลายๆ ฟิลด์ในส่วนหัวและรายการของใบสั่ง ถ้าไม่ได้เลือกตัวเลือกนี้ ค่าเริ่มต้นจะถูกใช้สำหรับฟิลด์หลายรายการที่เกี่ยวข้องกับผู้จัดจำหน่ายและผลิตภัณฑ์เช่นเดียวกับตอนที่คุณสร้างใบสั่งใหม่ด้วยตนเอง ตัวอย่างเช่น หากคุณตั้งค่า **คัดลอกอย่างแม่นยำ** เป็น *ใช่* และคัดลอกใบสั่งที่จะแทนที่บัญชีใบแจ้งหนี้เริ่มต้นสำหรับผู้จัดจำหน่าย บัญชีใบแจ้งหนี้เดียวกันนั้นจะถูกคัดลอกไปยังใบสั่งของคุณ หากคุณตั้งค่า **คัดลอกอย่างแม่นยำ** เป็น *ไม่* บัญชีใบแจ้งหนี้เริ่มต้นสำหรับผู้จัดจำหน่ายจะถูกใช้ในใบสั่งใหม่ของคุณแทน ค่าของฟิลด์ต่อไปนี้จะถูกคัดลอกเมื่อตั้งค่า **คัดลอกอย่างแม่นยำ** เป็น *ใช่*
        - ภาษา
        - เงื่อนไขการชำระเงิน
        - วิธีการชำระเงิน
        - ข้อมูลจำเพาะเกี่ยวกับการชำระเงิน
        - ชุดเลขที่เอกสาร
        - ส่วนลดเงินสด
        - เปอร์เซ็นต์ส่วนลด
        - สกุลเงิน
        - เงื่อนไขการจัดส่ง
        - วิธีการจัดส่ง
        - มิติ
        - กลุ่มภาษีขาย
        - แทนที่ภาษีขาย
        - ราคารวมภาษีขาย
        - การขนส่ง
        - ท่าเรือ
        - กระบวนงานทางสถิติ
        - รหัสเท็มเพลต
        - ชื่อที่จัดส่ง
        - ที่อยู่ไปรษณีย์
        - ข้อมูลอ้างอิง
        - รหัสตารางอ้างอิง
    - ตัวเลือก **ลบรายการซื้อ** จะลบรายการใบสั่งซื้อทั้งหมดที่มีอยู่แล้วในใบสั่งซื้อที่คุณกำลังคัดลอกไป ก่อนที่จะใช้รายการใหม่ ใช้ตัวเลือกนี้ด้วยความระมัดระวังเนื่องจากตัวเลือกนี้จะลบบรรทัดที่มีอยู่ทั้งหมดโดยไม่มีคำเตือนต่อไป  
    - ถ้าคุณใช้ตัวเลือก **คัดลอกส่วนหัวของใบสั่ง** คุณไม่จำเป็นต้องสร้างข้อมูลส่วนหัวในใบสั่งใหม่ของคุณด้วยตนเอง ตัวเลือกนี้จะส่งผลให้ใช้ค่าเริ่มต้นสำหรับฟิลด์เกี่ยวข้องกับผู้จัดจำหน่าย ถ้าเอกสารที่คุณกำลังคัดลอกมามีค่าที่ไม่ใช่ค่าเริ่มต้นที่คุณต้องการคัดลอก ให้ใช้ตัวเลือก **คัดลอกอย่างแม่นยำ** ด้วยเช่นกัน
    - มีแหล่งข้อมูลเอกสารต่าง ๆ ที่คุณสามารถคัดลอกได้ และแต่ละแหล่งข้อมูลนั้นมีส่วนที่แยกต่างหากบนหน้านี้  ตัวอย่างเช่น ส่วน **ใบสั่งซื้อ** ช่วยให้คุณสามารถคัดลอกจากใบสั่งซื้อที่มีอยู่  

1. ในส่วน **ใบสั่งซื้อ** ให้เลือกรายการที่คุณต้องการคัดลอกไปยังคลิปบอร์ดของคุณ สามารถเลือกรายการใบสั่งซื้อจากใบสั่งซื้อเพิ่มเติมจากใบสั่งซื้ออื่นๆ และคัดลอกไปยังใบสั่งของคุณด้วยเช่นกัน นอกจากนี้ ยังสามารถเพิ่มรายการจากเอกสารการซื้อประเภทอื่นๆ ได้ ขั้นตอนถัดไปคือการตรวจทานตัวเลือกต่าง ๆ  
1. ขยายส่วน **การยืนยัน** คุณสามารถเลือกการยืนยันใบสั่งซื้อที่จะคัดลอกที่นี่  การยืนยันใบสั่งซื้อจะถูกระบุโดยรหัสสมุดรายวันการซื้อที่เกี่ยวข้องหรือรหัสใบสั่งซื้อ  
1. ขยายส่วน **ใบรับผลิตภัณฑ์** คุณสามารถเลือกสมุดรายวันใบรับสินค้าเพื่อคัดลอกที่นี่  สมุดรายวันใบรับสินค้าจะถูกระบุโดยใบสำคัญการรับสินค้าหรือรหัสใบสั่งซื้อ
1. ขยายส่วน **ใบแจ้งหนี้** คุณสามารถเลือกใบแจ้งหนี้ของผู้จัดจำหน่ายจะคัดลอกที่นี่ ใ บแจ้งหนี้จะถูกระบุโดยใบสำคัญใบแจ้งหนี้หรือรหัสใบสั่งซื้อ
1. ขยายส่วน **รายการหรือส่วนหัวที่เลือกเพื่อที่จะคัดลอก** มุมมองนี้แสดงสรุปของเอกสารทั้งหมดและรายการที่คุณเลือกที่จะคัดลอกไปยังใบสั่งของคุณ
1. เลือก **ตกลง** รายการที่คุณเลือกถูกคัดลอกไปยังใบสั่งซื้อใหม่ของคุณแล้ว

## <a name="copy-lines-to-an-existing-purchase-order"></a>คัดลอกรายการไปยังใบสั่งซื้อที่มีอยู่  

แทนการคัดลอกใบสั่งทั้งหมด โดยทั่วไปจะสร้าง PO ใหม่และระบุข้อมูลทั้งหมดในส่วนหัวของ PO และจากนั้นจึงคัดลอกแต่ละรายการจากใบสั่งที่มีอยู่  

1. เลือกรายการ **ใบสั่งซื้อ**
1. เลือก **จากทั้งหมด** หน้าที่เปิดอยู่จะเหมือนกับหน้าที่แสดงก่อนหน้านี้ แต่การมีเลือกตัวเลือกที่แตกต่างกันเมื่อเปิดจากมุมมองรายการใบสั่ง มาตรวจทานพารามิเตอร์กัน
1. ขยายส่วน **พารามิเตอร์**

    - ไม่มีการเลือกตัวเลือก **ลบรายการสั่งซื้อ** ซึ่งหมายความว่าคุณสามารถคัดลอกรายการใหม่ไปยังใบสั่งของคุณโดยไม่ต้องลบรายการที่มีอยู่
    - นอกจากนี้ ยังไม่มีการเลือกตัวเลือก **คัดลอกส่วนหัวของใบสั่ง** เช่นกัน เนื่องจากเรากำลังเพิ่มรายการเพิ่มเติมไปยังใบสั่งเท่านั้น
    - สำหรับตัวอย่างนี้ เราจะคัดลอกรายการจากใบสั่งซื้อที่มีอยู่

1. เลือกรายการสำหรับใบสั่งซื้อที่ต้องการ โปรดสังเกตว่า นอกจากนี้ยังมีการเลือกรายการใบสั่งเดียวที่อยู่ใน PO นี้  
1. เลือก **ตกลง** มีการเพิ่มรายการใบสั่งเพิ่มเติมไปยังใบสั่งซื้อของคุณ  

[!INCLUDE[footer-include](../../../includes/footer-banner.md)]