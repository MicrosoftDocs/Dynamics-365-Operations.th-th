---
title: ตั้งค่าบัญชีผู้จัดจำหน่าย
description: บทความนี้อธิบายถึงชนิดของข้อมูลที่คุณต้องระบุเมื่อคุณสร้างบัญชีผู้จัดจำหน่ายใหม่
author: GalynaFedorova
ms.date: 02/03/2020
ms.topic: article
ms.prod: ''
ms.technology: ''
ms.search.form: smmContactPerson, VendBankAccounts, VendTable, VendOnHoldUpdate
audience: Application User
ms.reviewer: kamaybac
ms.custom: 191053
ms.assetid: 06168199-7c54-40e9-a038-4eb274ca958d
ms.search.region: Global
ms.author: gfedorova
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: d1ddf126305f39a35f61b9a98da1c6bce29372cf
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8875288"
---
# <a name="set-up-vendor-accounts"></a>ตั้งค่าบัญชีผู้จัดจำหน่าย

[!include [banner](../includes/banner.md)]

บทความนี้อธิบายถึงชนิดของข้อมูลที่คุณต้องระบุเมื่อคุณสร้างบัญชีผู้จัดจำหน่ายใหม่

เมื่อคุณสร้างบัญชีผู้จัดจำหน่าย ให้ป้อนข้อมูลเกี่ยวกับผู้จัดจำหน่าย ใช้ข้อมูลนี้เพื่อป้อนข้อมูลลงในเอกสารโดยอัตโนมัติ และเพื่อติดตามกิจกรรมที่เกี่ยวข้องกับผู้จัดจำหน่าย ตัวอย่างเช่น คุณสามารถตั้งค่าคอนฟิกข้อมูลต่อไปนี้สำหรับผู้จัดจำหน่ายได้

-   กำหนดกลุ่มผู้จัดจำหน่าย ต้องสามารถกำหนดผู้จัดจำหน่ายทั้งหมดให้กับกลุ่มผู้จัดจำหน่าย ผู้จัดจำหน่ายในกลุ่มผู้จัดจำหน่ายมีพารามิเตอร์ที่จะใช้ร่วมกัน ตัวอย่างเช่น พวกเขาอาจมีเงื่อนไขการชำระเงินเดียวกัน
-   ตั้งค่าคอนฟิกผู้จัดจำหน่ายสำหรับการนำเข้าแค็ตตาล็อก ผู้จัดจำหน่ายสามารถระบุไฟล์ที่ประกอบด้วยแค็ตตาล็อกของสินค้าและบริการของพวกเขา สามารถอัพโหลดไฟล์นี้เพื่อให้พนักงานของคุณสามารถสั่งจากผู้จัดจำหน่ายได้
-   กำหนดผู้จัดจำหน่ายกับประเภทการจัดหา
-   อนุญาตให้ผู้จัดจำหน่ายที่มีอยู่เพื่อทำธุรกิจกับนิติบุคคลอื่นในองค์กรของคุณ
-   ระงับผู้จัดจำหน่ายสำหรับชนิดของธุรกรรมที่เฉพาะเจาะจง
-   ตั้งค่าข้อมูลระบบธนาคารสำหรับผู้จัดจำหน่าย เพื่อให้คุณสามารถส่งการชำระเงินทางอิเล็กทรอนิกส์
-   ตั้งค่าภาษี การจัดส่ง ใบแจ้งหนี้ และข้อมูลการชำระเงินของผู้จัดจำหน่าย โดยค่าเริ่มต้น การตั้งค่าเหล่านี้จะถูกคัดลอกไปยังเอกสารใหม่ที่คุณสร้างสำหรับผู้จัดจำหน่าย
-   ตั้งค่าเริ่มต้นมิติทางการเงินที่ใช้ในการลงรายบัญชีธุรกรรมกับผู้จัดจำหน่ายไปยังบัญชีทางการเงินโดยอัตโนมัติ

เมื่อต้องการเร่งกระบวนการสร้างบัญชีผู้จัดจำหน่าย คุณสามารถสร้างเท็มเพลต ในการสร้างเท็มเพลต ในหน้า **ผู้จัดจำหน่าย** บนบานหน้าต่างการดำเนินการ คลิก **ตัวเลือก** &gt; **ข้อมูลเรกคอร์ด** จากนั้นคลิก **เท็มเพลตบัญชีบริษัท** เท็มเพลตบัญชีบริษัทจะใช้ร่วมกับผู้ใช้รายอื่น  

นอกจากนี้คุณยังสามารถสร้างเท็มเพลตผู้ใช้ได้สำหรับการใช้ของคุณเองได้ คุณไม่สามารถลบผู้จัดจำหน่ายที่เชื่อมโยงกับเรกคอร์ดอื่น เช่น ผู้ติดต่อหรือผลิตภัณฑ์

## <a name="vendor-account-numbers"></a>หมายเลขบัญชีผู้จัดจำหน่าย
หมายเลขบัญชีคือรหัสเฉพาะของผู้จัดจำหน่าย คุณสามารถตั้งค่าหมายเลขบัญชีให้มีการสร้างขึ้นโดยอัตโนมัติเมื่อคุณสร้างผู้จัดจำหน่ายได้ นอกจากนี้คุณยังสามารถกำหนดลำดับหมายเลขเพื่อให้มีการป้อนหมายเลขบัญชีด้วยตนเองได้ ตัวอย่างเช่น คุณอาจต้องการใช้หมายเลขโทรศัพท์ของผู้จัดจำหน่ายเป็นตัวระบุ

## <a name="vendor-organizations-and-individual-vendors"></a>องค์กรของผู้จัดจำหน่ายและผู้จัดจำหน่ายแต่ละราย
เมื่อคุณสร้างบัญชีผู้จัดจำหน่ายใหม่ คุณต้องเลือกว่าผู้จัดจำหน่ายเป็นองค์กรหรือบุคคล สิ่งที่คุณเลือกมีผลต่อข้อมูลที่คุณต้องป้อนสำหรับผู้จัดจำหน่าย สำหรับบุคคล ข้อมูลนี้ประกอบด้วยชื่อจริง นามสกุล และคำนำหน้าชื่อ สำหรับองค์กร ข้อมูลนี้ประกอบด้วยหมายเลของค์กรและหมายเลขของพนักงาน

## <a name="addresses"></a>ที่อยู่
สำหรับแต่ละผู้จัดจำหน่าย คุณสามารถกำหนดที่อยู่ได้หลายรายการ ซึ่งแต่ละรายการจะนำไปใช้สำหรับวัตถุประสงค์ที่แตกต่างกัน ตัวอย่างเช่น คุณสามารถสร้างที่อยู่ที่มีวัตถุประสงค์สำหรับ **ใบแจ้งหนี้** หรือถ้าคุณชำระเงินให้กับผู้จัดจำหน่ายด้วยเช็ค คุณสามารถตั้งค่าที่อยู่ที่มีวัตถุประสงค์เพื่อ **ชำระเงินผ่านธนาคาร** ได้ ถ้าคุณต้องระบุที่อยู่ที่จะใช้สำหรับการโอนเงินไปยังธนาคารต่างประเทศ วัตถุประสงค์จะเป็น **SWIFT**

## <a name="vendor-contacts"></a>ผู้ติดต่อของผู้จัดจำหน่าย
คุณสามารถจัดเก็บผู้ติดต่อสำหรับผู้จัดจำหน่าย จึงจะสามารถใช้ผู้ติดต่อเหล่านี้ในเอกสารต่างๆ เช่น ใบสั่งซื้อหรือคำขอใบเสนอราคา (RFQ) ได้  

เมื่อต้องการเพิ่มผู้ติดต่อสำหรับผู้จัดจำหน่าย ในหน้า **ผู้จัดจำหน่ายทั้งหมด** บนแท็บ **ผู้จัดจำหน่าย** ในกลุ่ม **ตั้งค่า** คลิก **ผู้ติดต่อ** &gt; **เพิ่มผู้ติดต่อ**  

คุณสามารถสร้างผู้ติดต่อของผู้จัดจำหน่ายตั้งแต่ต้น หรือคุณสามารถคัดลอกรายละเอียดจากบุคคลอื่นที่มีการลงทะเบียนอยู่แล้วใน Supply Chain Management และแก้ไขข้อมูล ตามที่คุณต้องการ  

**หมายเหตุ:** การเพิ่มผู้ติดต่อสำหรับผู้จัดจำหน่ายไม่เหมือนกับการเพิ่มข้อมูลการติดต่อสำหรับผู้จัดจำหน่ายนั้น ถึงแม้ว่าคุณอาจเพิ่มข้อมูลการติดต่อทั่วไปสำหรับผู้จัดจำหน่าย คุณอาจมีบุคคลที่ระบุหลายคนที่เป็นผู้ติดต่อในบริษัทแห่งนั้น และทุกคนที่มีข้อมูลการติดต่อของตนเอง  

คุณไม่สามารถลบเรกคอร์ดผู้ติดต่อได้ถ้าผู้ติดต่อถูกอ้างอิงในเอกสาร แต่คุณสามารถยกเลิกการเรียนกใช้ผู้ติดต่อได้  

คุณสามารถเพิ่มผู้ติดต่อของผู้จัดจำหน่ายให้กับผู้ติดต่อส่วนบุคคลของคุณใน Microsoft 365 ได้ อย่างไรก็ตาม คุณต้องตั้งค่าการซิงโครไนส์ระหว่าง Supply Chain Management และ Microsoft 365 ทั้งในการซิงโครไนส์ Microsoft Exchange Server และวิซาร์ดการตั้งค่า Microsoft Outlook ก่อน

## <a name="vendors-in-different-legal-entities"></a>ผู้จัดจำหน่ายในนิติบุคคลอื่น
ถ้ามีการลงทะเบียนผู้จัดจำหน่ายสำหรับนิติบุคคลเดียวเท่านั้นในองค์กรของคุณ และนิติบุคคลอื่น ๆ ต้องลงทะเบียนผู้จัดจำหน่ายเดียวกัน คุณสามารถใช้หน้า **เพิ่มผู้จัดจำหน่ายให้กับนิติบุคคลอื่น** เพื่อตั้งค่าคอนฟิกผู้จัดจำหน่ายให้ทำธุรกิจกับนิติบุคคลอื่นได้ คุณต้องเลือกกลุ่มผู้จัดจำหน่าย สกุลเงิน และสถานะการระงับผู้จัดจำหน่ายในนิติบุคคลที่เลือก  

ถ้ามีนิติบุคคลหลายคนในองค์กรของคุณทำธุรกิจกับผู้จัดจำหน่ายเดียวกัน และนิติบุคคลแต่ละคนมีบัญชีผู้จัดจำหน่ายที่แยกต่างหากสำหรับผู้จัดจำหน่ายนั้น คุณสามารถรวมรหัสฝ่ายสำหรับบัญชีผู้จัดจำหน่ายต่าง ๆ ด้วยวิธีนี้ สามารถใช้ข้อมูล เช่น ที่อยู่และหมายเลขของพนักงานร่วมกันได้เพื่อให้คุณต้องอัพเดตเพียงครั้งเดียวเท่านั้น  

เมื่อต้องการรวมรหัสฝ่าย ให้ทำตามขั้นตอนเหล่านี้

1.  ในหน้า **สมุดที่อยู่สากล** เลือกเรกคอร์ดสมุดที่อยู่ที่แสดงผู้จัดจำหน่ายในแต่ละนิติบุคคลที่ควรจะรวมอยู่ในการแม็ป
2.  ในบานหน้าต่างการดำเนินการ คลิก **รวมเรกคอร์ด**

## <a name="agreements"></a>ข้อตกลง
เมื่อคุณตั้งค่าบัญชีผู้จัดจำหน่าย คุณอาจต้องการลงทะเบียนข้อตกลงที่คุณมีกับผู้จัดจำหน่าย คุณสามารถตั้งค่าข้อตกลงราคาและส่วนลดโดยใช้การดำเนินการบนเรกคอร์ดผู้จัดจำหน่าย นอกจากนี้คุณยังสามารถตั้งค่าข้อตกลงการซื้อได้ในหน้า **ข้อตกลงการซื้อ**

## <a name="putting-a-vendor-on-hold"></a>การระงับผู้จัดจำหน่าย
คุณสามารถระงับผู้จัดจำหน่ายสำหรับชนิดธุรกรรมต่าง ๆ โดยตัวเลือกที่คุณสามารถเลือกได้มีดังต่อไปนี้

-   **ไม่มี**– ไม่มีการระงับผู้จัดจำหน่าย
-   **ใบแจ้งหนี้** – ไม่สามารถลงรายการบัญชีใบแจ้งหนี้สำหรับผู้จัดจำหน่าย
-   **ทั้งหมด** – ผู้จัดจำหน่ายถูกระงับสำหรับธุรกรรมทุกชนิด ชนิดธุรกรรมเหล่านี้ประกอบด้วยใบขอซื้อ ใบแจ้งหนี้ และการชำระเงิน
-   **การชำระเงิน** – ไม่สามารถสร้างการชำระเงินสำหรับผู้จัดจำหน่าย
-   **ใบขอซื้อ** – ไม่สามารถสร้างใบขอซื้อสำหรับผู้จัดจำหน่าย และรายการใบขอซื้อที่ถูกสร้างไว้แล้วก่อนที่ผู้จัดจำหน่ายจะถูกตั้งค่าเป็นระงับไว้จะไม่สามารถถูกแปลงเป็นใบสั่งซื้อได้ รายการใบขอซื้อสำหรับผู้จัดจำหน่ายจะถูกยกเลิก ถ้านโยบายของคุณได้รับการตั้งค่าให้สร้างใบสั่งซื้อโดยอัตโนมัติ
-   **ไม่เคย**– ไม่เคยมีการระงับผู้จัดจำหน่ายสำหรับการยกเลิกการเรียกใช้

เมื่อคุณระงับผู้จัดจำหน่าย คุณยังสามารถระบุเหตุผลและวันที่ที่สถานะการระงับจะสิ้นสุดได้ ถ้าคุณไม่ได้ป้อนวันที่สิ้นสุด สถานะการระงับของผู้จัดจำหน่ายจะยังคงอยู่โดยไม่จำกัดเวลา

คุณสามารถอัพเดตสถานะระงับจำนวนมากเป็น **ทั้งหมด** สำหรับผู้จัดจำหน่ายตามเงื่อนไขที่เลือกบนหน้า **การยกเลิกการเรียกใช้ผู้จัดจำหน่าย** และกำหนดเหตุผลที่ทำให้ผู้จัดจำหน่ายถูกระงับ

เงื่อนไขต่อไปนี้จะใช้เพื่อรวมผู้จัดจำหน่ายที่มีการปิดใช้งานในรอบระยะเวลา รวมหรือไม่รวมผู้จัดจำหน่ายที่เป็นพนักงาน และไม่รวมผู้จัดจำหน่ายที่อยู่ในระยะเวลาผ่อนผันก่อนการระงับครั้งต่อไป

- ขึ้นอยู่กับจำนวนของวันที่ที่คุณป้อนในฟิลด์ **ในรอบระยะเวลากิจกรรม** ในหน้า **การยกเลิกการเรียกใช้ผู้จัดจำหน่าย** แอปพลิเคชันจะคำนวณวันสุดท้ายที่ผู้จัดจำหน่ายสามารถมีกิจกรรมใด ๆ ที่จะถือว่าถูกยกเลิกการเรียกใช้ ซึ่งจะคำนวณจาก วันที่ปัจจุบันหักออกด้วยจำนวนวันที่คุณป้อน ถ้ามีใบแจ้งหนี้อย่างน้อยหนึ่งรายการสำหรับผู้จัดจำหน่าย ที่ระบุวันที่หลังจากวันที่ล่าสุดที่คำนวณ ผู้จัดจำหน่ายจะถูกแยกออกจากการยกเลิกการเรียกใช้ กระบวนการนี้ยังเป็นการตรวจสอบว่าผู้จัดจำหน่ายมีการชำระเงินหลังจากวันที่ที่ระบุ ใบขอซื้อที่เปิด ใบสั่งซื้อที่เปิด คำขอใบเสนอราคาหรือการตอบหรือไม่
- จำนวนวันในฟิลด์ **ระยะเวลาผ่อนผันก่อนการระงับครั้งต่อไป** จะใช้ในการคำนวณวันปลอดหนี้ล่าสุด ซึ่งจะคำนวณจาก วันที่ปัจจุบันหักออกด้วยจำนวนวันที่คุณป้อน กระบวนการนี้จะใช้กับผู้จัดจำหน่ายที่ถูกยกเลิกการเรียกใช้ก่อนหน้านี้เท่านั้น ในกรณีที่มีการถูกยกเลิกการเรียกใช้ก่อนหน้านี้ แอปพลิเคชันจะตรวจสอบประวัติการยกเลิกการเรียกใช้อื่น ๆ สำหรับผู้จัดจำหน่ายรายนี้ และตรวจสอบว่าการยกเลิกการเรียกใช้ล่าสุดเกิดขึ้นก่อนวันปลอดหนี้ล่าสุดหรือไม่ ในกรณีดังกล่าว ระบบจะเพิ่มผู้จัดจำหน่ายรายนี้ใน ไม่รวมอยู่ในกระบวนการยกเลิกการเรียกใช้ผู้ใช้
- พารามิเตอร์ **รวมพนักงาน** อ้างอิงถึงผู้จัดจำหน่ายที่เชื่อมโยงกับพนักงาน คุณสามารถตั้งค่าว่าคุณต้องการรวมพนักงานเหล่านั้นหรือไม่

กระบวนการนี้จะไม่รวมผู้จัดจำหน่าย ในกรณีที่ค่าในฟิลด์ **การระงับผู้จัดจำหน่าย** เป็น **ไม่ต้อง**

ผู้จัดจำหน่ายที่ผ่านการตรวจสอบจะถูกระงับ ซึ่งตั้งค่าฟิลด์ **การระงับผู้จัดจำหน่าย** เป็น **ทั้งหมด** และให้ **เหตุผล** เป็นสิ่งที่เลือก ระบบจะสร้างเรกคอร์ดในประวัติการระงับสำหรับผู้จัดจำหน่าย

## <a name="vendor-invoice-account"></a>บัญชีใบแจ้งหนี้ของผู้จัดจำหน่าย
ถ้าผู้จัดจำหน่ายมากกว่าหนึ่งรายมีที่อยู่ในการเรียกเก็บเงินเดียวกัน หรือถ้ามีการออกใบแจ้งหนี้ผู้จัดจำหน่ายโดยผ่านบุคคลที่สาม คุณสามารถระบุบัญชีใบแจ้งหนี้ในเรกคอร์ดผู้จัดจำหน่ายได้ บัญชีใบแจ้งหนี้คือบัญชีที่ยอดเงินใบแจ้งหนี้จะถูกเครดิตเมื่อคุณสร้างใบแจ้งหนี้ของผู้จัดจำหน่ายจากใบสั่งซื้อ ถ้าคุณไม่ป้อนบัญชีใบแจ้งหนี้ในเรกคอร์ดผู้จัดจำหน่าย บัญชีผู้จัดจำหน่ายจะถูกใช้เป็นบัญชีใบแจ้งหนี้

## <a name="vendor-bank-accounts"></a>บัญชีธนาคารของผู้จัดจำหน่าย
ถ้าคุณต้องทำการชำระเงินไปยังบัญชีธนาคารของผู้จัดจำหน่าย คุณสามารถป้อนข้อมูลเกี่ยวกับธนาคารและบัญชีธนาคารของผู้จัดจำหน่ายได้ในหน้า **บัญชี ธนาคารของผู้จัดจำหน่าย** นอกจากนี้คุณยังสามารถป้อนข้อมูลเกี่ยวกับการตรวจสอบความถูกต้องและการชำระเงินสำหรับบัญชีธนาคาร ตัวอย่างเช่น คุณสามารถเพิ่มบันทึกย่อไปยังบัญชีธนาคารของผู้จัดจำหน่าย บันทึกย่อเหล่านี้สามารถใช้เพื่อตรวจสอบความถูกต้องของข้อมูลบัญชี เช่น หมายเลขเส้นทางและหมายเลขบัญชี คุณต้องระบุบัญชีเริ่มต้นสำหรับการชำระเงินให้กับผู้จัดจำหน่าย อย่างไรก็ตาม เมื่อคุณทำการชำระเงินที่เกิดขึ้นจริง คุณสามารถเปลี่ยนบัญชีนี้เป็นบัญชีใดบัญชีหนึ่งในบัญชีอื่น ๆ ของผู้จัดจำหน่ายได้

## <a name="ledger-accounts"></a>บัญชีแยกประเภท
คุณสามารถระบุบัญชีเริ่มต้นที่ปรากฏในสมุดรายวันใบแจ้งหนี้ของผู้จัดจำหน่ายสำหรับผู้จัดจำหน่ายที่ระบุโดยอัตโนมัติ ฟังก์ชั้นนี้จะเป็นประโยชน์ถ้าคุณชำระค่าจ้างสำหรับชนิดของสินค้าหรือบริการเดียวกันจากผู้จัดจำหน่ายเดียวกันตามช่วงเวลา เมื่อคุณระบุบัญชีเริ่มต้น คุณสามารถป้อนรายการสมุดรายวันในสมุดรายวันใบแจ้งหนี้ได้อย่างรวดเร็วและมีประสิทธิภาพ บัญชีเริ่มต้นที่คุณระบุจะไม่ถูกนำมาใช้สำหรับใบสั่งซื้อหรือสำหรับใบแจ้งหนี้ของผู้จัดจำหน่ายที่ถูกป้อนในหน้า **ใบแจ้งหนี้ของผู้จัดจำหน่าย**  

คุณสามารถเลือกบัญชีเริ่มต้นได้ในหน้า **การตั้งค่าบัญชีเริ่มต้น** ซึ่งคุณสามารถเปิดได้จากแท็บ **ใบแจ้งหนี้** บนเรกคอร์ดผู้จัดจำหน่าย บัญชีที่คุณเลือกที่นี่จะปรากฏในรายการบัญชีสำหรับบัญชีผู้จัดจำหน่ายที่มีการกรองข้อมูลเมื่อคุณป้อนรายการสมุดรายวัน คุณสามารถใช้บัญชีใดบัญชีหนึ่งเป็นบัญชีเริ่มต้น





[!INCLUDE[footer-include](../../includes/footer-banner.md)]