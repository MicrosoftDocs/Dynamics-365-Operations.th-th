---
title: การปันส่วนค่าธรรมเนียมโดยอัตโนมัติ
description: คุณลักษณะค่าธรรมเนียมใน Microsoft Dynamics 365 Supply Chain Management ช่วยให้คุณสามารถปันส่วนค่าธรรมเนียมให้กับใบสั่งซื้อหรือใบสั่งขายโดยอัตโนมัติ
author: Henrikan
ms.date: 09/30/2021
ms.topic: article
ms.prod: ''
ms.technology: ''
audience: Application User
ms.reviewer: kamaybac
ms.search.region: Global
ms.author: henrikan
ms.search.validFrom: 2020-10-01
ms.dyn365.ops.version: 10.0.15
ms.openlocfilehash: 6032539e57961998e7130e9cb6578248aaa2843e
ms.sourcegitcommit: 49f29aaa553eb105ddd5d9b42529f15b8e64007e
ms.translationtype: HT
ms.contentlocale: th-TH
ms.lasthandoff: 10/01/2021
ms.locfileid: "7592551"
---
# <a name="automatic-allocation-of-charges"></a>การปันส่วนค่าธรรมเนียมโดยอัตโนมัติ

[!include [banner](../includes/banner.md)]

โดยยึดตามลูกค้าที่คุณกำลังทำงานด้วยหรือสินค้าที่คุณกำลังขาย คุณอาจต้องการใช้ค่าใช้จ่ายเพิ่มเติมเฉพาะ คุณลักษณะ *ค่าธรรมเนียม* ใน Microsoft Dynamics 365 Supply Chain Management ช่วยให้คุณสามารถปันส่วนค่าธรรมเนียมให้กับใบสั่งซื้อหรือใบสั่งขายโดยอัตโนมัติ

ค่าธรรมเนียมแบบอัตโนมัติหรือค่าธรรมเนียมอัตโนมัติจะถูกนำไปใช้โดยอัตโนมัติ เมื่อคุณสร้างใบสั่งขายหรือใบสั่งซื้อ คุณสามารถกำหนดค่าธรรมเนียมอัตโนมัติสำหรับผู้จัดจำหน่าย ลูกค้า กลุ่มของผู้จัดจำหน่าย หรือสินค้าที่เฉพาะเจาะจง นอกจากนี้ คุณยังสามารถกำหนดค่าธรรมเนียมอัตโนมัติที่ใช้กับผู้จัดจำหน่าย ลูกค้า หรือสินค้าทั้งหมด

## <a name="set-up-parameters"></a>ตั้งค่าพารามิเตอร์

หน้า **พารามิเตอร์การจัดซื้อและการจัดหา** มีการตั้งค่าสองสามรายการที่เกี่ยวข้องโดยเฉพาะเมื่อคุณต้องการปันส่วนค่าธรรมเนียมโดยอัตโนมัติ เพื่อให้การตั้งค่านี้เสร็จสมบูรณ์ ให้ปฏิบัติดังนี้

1. ไปที่ **การจัดซื้อและการจัดหา \> การตั้งค่า \> พารามิเตอร์การจัดซื้อและการจัดหา**
1. เปิดแท็บ **ราคา**
1. บน FastTab **ราคา** ให้ทำการตั้งค่าต่อไปนี้:
    - **ค้นหาค่าธรรมเนียมอัตโนมัติสำหรับส่วนหัว** – ระบุว่าควรปันส่วนค่าธรรมเนียมโดยอัตโนมัติให้กับส่วนหัวของใบสั่งซื้อหรือไม่ ตั้งค่ารายการนี้เป็น *ใช่* เพื่อใช้การปันส่วนอัตโนมัติของค่าธรรมเนียม
    - **ค้นหาค่าธรรมเนียมอัตโนมัติสำหรับรายการ** – ระบุว่าควรปันส่วนค่าธรรมเนียมโดยอัตโนมัติให้กับรายการของใบสั่งซื้อหรือไม่ ตั้งค่ารายการนี้เป็น *ใช่* เพื่อใช้การปันส่วนอัตโนมัติของค่าธรรมเนียม

## <a name="set-up-charges-codes"></a>ตั้งค่ารหัสค่าธรรมเนียม

เมื่อต้องการปันส่วนค่าธรรมเนียม คุณต้องกำหนดรหัสค่าธรรมเนียมก่อน

1. ทำตามขั้นตอนเหล่านี้

    - สำหรับใบสั่งซื้อ: ไปที่ **บัญชีเจ้าหนี้ \> การตั้งค่าค่าธรรมเนียม \> รหัสค่าธรรมเนียม**
    - สำหรับใบสั่งขาย: ไปที่ **บัญชีลูกหนี้ \> การตั้งค่าค่าธรรมเนียม \> รหัสค่าธรรมเนียม**

1. ในบานหน้าต่างการดำเนินการ เลือก **สร้าง** เพื่อสร้างรหัสค่าธรรมเนียม
1. ในส่วนหัวของเรกคอร์ดใหม่ ให้ตั้งค่าฟิลด์ต่อไปนี้:

    - **รหัสค่าธรรมเนียม** – ป้อนรหัสสำหรับค่าธรรมเนียม
    - **คำอธิบาย** – ป้อนคำอธิบายของค่าธรรมเนียม
    - **กลุ่มภาษีขายตามประเภทสินค้า** – เลือกกลุ่มภาษีขายตามประเภทสินค้า ถ้าเกี่ยวข้อง
    - **แบ่งตามส่วน** – ตั้งค่าตัวเลือกนี้เป็น *ใช่* ถ้าคุณต้องการแบ่งค่าธรรมเนียมของคุณตามส่วน ตัวเลือกนี้จะพร้อมใช้งานเฉพาะสำหรับใบสั่งขาย
    - **ยอดเงินสูงสุด** – ป้อนยอดเงินสูงสุดที่อนุญาตสำหรับรหัสค่าธรรมเนียม ฟิลด์นี้จะใช้เพื่อตรวจสอบความถูกต้องของค่าธรรมเนียมสำหรับใบแจ้งหนี้ของผู้จัดจำหน่าย ซึ่งพร้อมใช้งานเฉพาะสำหรับใบสั่งซื้อ

        > [!NOTE]
        > เมื่อต้องการเปิดใช้งานฟังก์ชันสำหรับการตรวจสอบความถูกต้องของค่าธรรมเนียมสำหรับใบสั่งซื้อ ให้ไปที่ **บัญชีเจ้าหนี้ \> การตั้งค่า \> พารามิเตอร์บัญชีเจ้าหนี้** บน FastTab **การตรวจสอบความถูกต้องของใบแจ้งหนี้** ในส่วน **การตรวจสอบความถูกต้องของใบแจ้งหนี้** ให้ตั้งค่าตัวเลือก **เปิดใช้งานการตรวจสอบความถูกต้องของการจับคู่ใบแจ้งหนี้** เป็น *ใช่*

1. FastTab **การลงรายการบัญชี** จะรวมส่วน **เดบิต** และ **เครดิต** ตั้งค่าฟิลด์ต่อไปนี้ โดยขึ้นอยู่กับบัญชีแยกประเภทที่คุณต้องการลงรายการบัญชีค่าธรรมเนียม:

    - **ชนิด** – เลือกชนิดของบัญชีที่คุณกำลังลงรายการบัญชี (*บัญชีแยกประเภท* *ลูกค้า* หรือ *สินค้า*)
    - **การลงรายการบัญชี** – เลือกชนิดของการลงรายการบัญชีที่จะสร้าง (เช่น *ค่าธรรมเนียมของนายหน้า* หรือ *การชำระเงินของลูกค้า*)
    - **บัญชี** – เลือกบัญชีที่จะลงรายการบัญชีค่าธรรมเนียมให้

1. บนบานหน้าต่างการดำเนินการ เลือก **บันทึก**

## <a name="create-charge-groups"></a>การสร้างกลุ่มค่าธรรมเนียม

กลุ่มค่าธรรมเนียมที่จัดสรรค่าธรรมเนียมที่เฉพาะให้กับกลุ่มของลูกค้าหรือผู้จัดจำหน่ายโดยอัตโนมัติ ส่วนย่อยต่อไปนี้จะอธิบายวิธีการสร้างและกำหนดกลุ่มค่าธรรมเนียมเหล่านี้

### <a name="charge-groups-for-purchase-orders"></a>กลุ่มค่าธรรมเนียมสำหรับใบสั่งซื้อ

เมื่อต้องการสร้างกลุ่มค่าธรรมเนียมสำหรับใบสั่งซื้อ ให้ทำตามขั้นตอนเหล่านี้

1. ไปที่ **บัญชีเจ้าหนี้ \> การตั้งค่าค่าธรรมเนียม \> กลุ่มค่าธรรมเนียมของผู้จัดจำหน่าย**
1. ในบานหน้าต่างการดำเนินการ ให้เลือก **สร้าง** เพื่อเพิ่มแถวไปยังกริด และจากนั้น ตั้งค่าฟิลด์ต่อไปนี้:

    - **กลุ่มค่าธรรมเนียม** – ป้อนชื่อของกลุ่มค่าธรรมเนียม
    - **คำอธิบาย** – ป้อนคำอธิบายของกลุ่มค่าธรรมเนียม

1. บนบานหน้าต่างการดำเนินการ เลือก **บันทึก**
1. ไปที่ **บัญชีเจ้าหนี้ \> ผู้จัดจำหน่าย \> ผู้จัดจำหน่ายทั้งหมด** และเปิดผู้จัดจำหน่ายที่มีอยู่ หรือสร้างผู้จัดจำหน่ายใหม่
1. บน FastTab **ค่าเริ่มต้นของใบสั่งซื้อ** ในส่วน **ใบสั่งซื้อ** ให้ตั้งค่าฟิลด์ **กลุ่มค่าธรรมเนียม** เป็นกลุ่มค่าธรรมเนียมที่คุณเพิ่งสร้างขึ้น

### <a name="charge-groups-for-sales-orders"></a>กลุ่มค่าธรรมเนียมสำหรับใบสั่งขาย

เมื่อต้องการสร้างกลุ่มค่าธรรมเนียมสำหรับใบสั่งขาย ให้ทำตามขั้นตอนเหล่านี้

1. ไปยัง **บัญชีลูกหนี้ \> การตั้งค่าค่าธรรมเนียม \> กลุ่มค่าธรรมเนียมของลูกค้า**
1. ในบานหน้าต่างการดำเนินการ ให้เลือก **สร้าง** เพื่อเพิ่มแถวไปยังกริด และจากนั้น ตั้งค่าฟิลด์ต่อไปนี้:

    - **กลุ่มค่าธรรมเนียม** – ป้อนชื่อของกลุ่มค่าธรรมเนียม
    - **คำอธิบาย** – ป้อนคำอธิบายของกลุ่มค่าธรรมเนียม

1. บนบานหน้าต่างการดำเนินการ เลือก **บันทึก**
1. ไปที่ **บัญชีลูกหนี้ \> ลูกค้า \> ลูกค้าทั้งหมด** และเปิดลูกค้าที่มีอยู่ หรือสร้างลูกค้าใหม่
1. บน FastTab **ค่าเริ่มต้นของใบสั่งซื้อ** ในส่วน **ใบสั่งขาย** ให้ตั้งค่าฟิลด์ **กลุ่มค่าธรรมเนียม** เป็นกลุ่มค่าธรรมเนียมที่คุณเพิ่งสร้างขึ้น

## <a name="define-auto-charges"></a>กำหนดค่าธรรมเนียมอัตโนมัติ

หลังจากที่มีการตั้งค่ารหัสค่าธรรมเนียมของคุณ ให้ทำตามขั้นตอนต่อไปนี้เพื่อกำหนดค่าธรรมเนียมอัตโนมัติ

1. ทำตามขั้นตอนเหล่านี้

    - Sสำหรับใบสั่งซื้อ: ให้ไปที่ **การจัดซื้อและการจัดหา \> การตั้งค่า \> ค่าธรรมเนียม \> ค่าธรรมเนียมอัตโนมัติ**
    - สำหรับใบสั่งขาย: ไปที่ **บัญชีลูกหนี้ \> การตั้งค่า \> การตั้งค่าค่าธรรมเนียม \> ค่าธรรมเนียมอัตโนมัติ**

1. ในบานหน้าต่างรายการ ในฟิลด์ **ระดับ** ให้เลือกระดับที่ค่าธรรมเนียมอัตโนมัติของคุณนำไปใช้:

    - *หลัก* – ใช้ค่าธรรมเนียมกับส่วนหัวของใบสั่ง
    - *รายการ* – ใช้ค่าธรรมเนียมกับรายการใบสั่ง

1. เลือกค่าธรรมเนียมอัตโนมัติที่มีอยู่เพื่อแก้ไข หรือเลือก **ใหม่** เพื่อกำหนดค่าธรรมเนียมอัตโนมัติใหม่
1. ในรายการ **รหัสบัญชี** ให้เลือกหนึ่งในค่าต่อไปนี้เพื่อระบุขอบเขตของบัญชีที่จะได้รับผลกระทบ:

    - *ตาราง* – กำหนดค่าธรรมเนียมให้กับลูกค้าหรือผู้จัดจำหน่ายหนึ่งๆ
    - *กลุ่ม* – กำหนดค่าธรรมเนียมให้กับกลุ่มค่าธรรมเนียมเบ็ดเตล็ด
    - *ทั้งหมด* – กำหนดค่าธรรมเนียมให้กับลูกค้าหรือผู้จัดจำหน่ายทั้งหมด

1. ในฟิลด์ **ความสัมพันธ์ของลูกค้า** หรือ **ความสัมพันธ์ของผู้จัดจำหน่าย** เลือกลูกค้าหรือผู้จัดจำหน่ายหนึ่งๆ ถ้าคุณตั้งค่าฟิลด์ **รหัสบัญชี** เป็น *ตาราง* ถ้าคุณตั้งค่าฟิลด์ **รหัสบัญชี** เป็น *กลุ่ม* ให้เลือกกลุ่มค่าธรรมเนียมของลูกค้าหรือผู้จัดจำหน่าย
1. ในฟิลด์ **รหัสสินค้า** ให้เลือกหนึ่งในค่าต่อไปนี้เพื่อระบุขอบเขตของสินค้าที่จะได้รับผลกระทบ: คุณสามารถเลือกรหัสสินค้าเมื่อคุณกำหนดค่าธรรมเนียมอัตโนมัติที่ระดับรายการเท่านั้น

    - *ตาราง* – กำหนดค่าธรรมเนียมให้กับสินค้าหนึ่งๆ
    - *กลุ่ม* – กำหนดค่าธรรมเนียมให้กับกลุ่มค่าธรรมเนียมของสินค้า
    - *ทั้งหมด* – กำหนดค่าธรรมเนียมให้กับสินค้าทั้งหมด

1. ในฟิลด์ **ความสัมพันธ์ของสินค้า** เลือกสินค้าหนึ่งๆ ถ้าคุณตั้งค่าฟิลด์ **รหัสสินค้า** เป็น *ตาราง* ถ้าคุณตั้งค่าฟิลด์ **รหัสสินค้า** เป็น *กลุ่ม* ให้เลือกกลุ่มค่าธรรมเนียมสินค้า
1. **สำหรับใบสั่งขายเท่านั้น:** ในฟิลด์ **โหมดของรหัสการจัดส่ง** ให้เลือกค่าใดค่าหนึ่งต่อไปนี้เพื่อระบุขอบข่ายของโหมดการจัดส่งที่จะได้รับผลกระทบ:

    - *ตาราง* – กำหนดค่าธรรมเนียมกับโหมดการจัดส่งเฉพาะ
    - *กลุ่ม* – กำหนดค่าธรรมเนียมกับโหมดของกลุ่มการจัดส่ง
    - *ทั้งหมด* – กำหนดค่าธรรมเนียมกับโหมดของการจัดส่งทั้งหมด

1. **สำหรับใบสั่งขายเท่านั้น:** ในฟิลด์ **โหมดของความสัมพันธ์ของการจัดส่ง** เลือกโหมดของการจัดส่งเฉพาะ ถ้าคุณตั้งค่าฟิลด์ **โหมดของรหัสการจัดส่ง** เป็น *ตาราง* ถ้าคุณตั้งค่าฟิลด์ **โหมดของรหัสการจัดส่ง** เป็น *กลุ่ม* เลือกโหมดของกลุ่มการจัดส่ง
1. บน FastTab **รายการ** กำหนดค่าธรรมเนียมและอัตราค่าธรรมเนียมที่จะใช้ เมื่อมีการใช้ค่าธรรมเนียมอัตโนมัติปัจจุบัน คุณสามารถใช้แถบเครื่องมือบน FastTab นี้เพื่อเพิ่มบรรทัดได้มากเท่าที่คุณต้องการ สำหรับแต่ละรายการ ตั้งค่าฟิลด์ต่อไปนี้:

    - **สกุลเงิน** – เลือกสกุลเงินที่ควรใช้ในการคำนวณค่าธรรมเนียม
    - **รหัสค่าธรรมเนียม** – ให้เลือกรหัสสำหรับค่าธรรมเนียม
    - **ประเภท** – เลือกค่าใดค่าหนึ่งต่อไปนี้:

        - *คงที่* – ค่าธรรมเนียมจะถูกป้อนเป็นจำนวนเงินคงที่บนรายการ สามารถใช้ค่าธรรมเนียมคงที่ในค่าธรรมเนียมทั้งในส่วนหัวของใบสั่งและในรายการใบสั่ง
        - *ชิ้น* – ค่าธรรมเนียมจะขึ้นอยู่กับหน่วย ค่าธรรมเนียมเหล่านี้สามารถใช้ได้ในรายการใบสั่งเท่านั้น โดยจะปรากฏขึ้นเมื่อคุณคำนวณผลรวมของใบสั่ง
        - *เปอร์เซ็นต์* – ค่าธรรมเนียมจะถูกป้อนเป็นเปอร์เซ็นต์บนรายการ สามารถใช้ค่าธรรมเนียมเปอร์เซ็นต์ในค่าธรรมเนียมทั้งในส่วนหัวของใบสั่งและในรายการใบสั่ง
        - *เปอร์เซ็นต์ระหว่างบริษัท* – มีการป้อนค่าธรรมเนียมเป็นเปอร์เซ็นต์บนรายการสำหรับใบสั่งระหว่างบริษัท ค่าธรรมเนียมเปอร์เซ็นต์ระหว่างบริษัทสามารถใช้ได้ในรายการใบสั่งเท่านั้น
        - *ภายนอก* – ค่าธรรมเนียมจะถูกคำนวณโดยบริการของบุคคลที่สามที่สัมพันธ์กับผู้ขนส่งสินค้าหนึ่งรายขึ้นไป

    - **มูลค่าค่าธรรมเนียม** – ป้อนมูลค่าค่าธรรมเนียม โดยยึดตามประเภทที่คุณเลือกไว้
    - **รหัสสกุลเงินค่าธรรมเนียม** – ให้ระบุสกุลเงินสำหรับค่าธรรมเนียม ถ้าคุณต้องการใช้สกุลเงินที่แตกต่างจากสกุลเงินที่คุณระบุไว้ในฟิลด์ **สกุลเงิน** คุณสามารถใช้สกุลเงินอื่นได้ก็ต่อเมื่อมีการตั้งค่า **ชนิดเดบิต** หรือ **ชนิดเครดิต** เป็น *บัญชีแยกประเภท* or *สินค้า* สำหรับรหัสค่าธรรมเนียมที่เลือก
    - **ยอดเงินเริ่มต้น** – ระบุยอดเงินเริ่มต้นที่จะนำค่าธรรมเนียมอัตโนมัติไปใช้ ในบริบทนี้ ยอดเงินอ้างอิงถึงใบสั่งรวม
    - **ยอดเงินสิ้นสุด** – ระบุยอดเงินสิ้นสุดที่จะนำค่าธรรมเนียมอัตโนมัติไปใช้ ในบริบทนี้ ยอดเงินอ้างอิงถึงใบสั่งรวม
    - **กลุ่มภาษีขาย** – ระบุกลุ่มภาษีขาย
    - **ไซต์** และ **คลังสินค้า** – ระบุไซต์และคลังสินค้า ถ้าควรนำค่าธรรมเนียมไปใช้เฉพาะสำหรับไซต์และคลังสินค้าเฉพาะเท่านั้น
    - **เก็บ** – เลือกกล่องกาเครื่องหมายนี้เพื่อเก็บธุรกรรมค่าธรรมเนียม หลังที่การออกใบแจ้งหนี้เสร็จสมบูรณ์ เพื่อให้ค่าธรรมเนียมจะถูกนำไปใช้ทุกครั้งที่คุณสร้างใบแจ้งหนี้ใหม่สำหรับบัญชีลูกค้าที่เลือก

1. **สำหรับใบสั่งขายเท่านั้น:** ถ้าคุณต้องการคำนวณค่าธรรมเนียมที่จัดระดับ ให้ดูที่ [ค่าธรรมเนียมที่จัดระดับในใบสั่งขาย](/dynamicsax-2012/appuser-itpro/about-tiered-charges-on-sales-orders) สำหรับข้อมูล

## <a name="allocate-charges-from-the-header-to-a-line"></a>ปันส่วนค่าธรรมเนียมจากส่วนหัวไปยังรายการ

กระบวนงานต่อไปนี้แสดงวิธีการปันส่วนค่าธรรมเนียมระดับส่วนหัวไปยังรายการ ก่อนที่คุณจะเริ่มต้นกระบวนงานนี้ คุณควรมีค่าธรรมเนียมระดับส่วนหัวของชนิด *ยอดเงินคงที่* และใบสั่งที่มีการนำค่าธรรมเนียมนั้นไปใช้ นอกจากนี้ ใบสั่งควรรวมสินค้าในรายการอย่างน้อยหนึ่งรายการแล้ว

1. เปิดใบสั่งซื้อหรือใบสั่งซื้อที่มีค่าธรรมเนียม
1. บนบานหน้าต่างการดำเนินการ ให้ทำตามหนึ่งในขั้นตอนเหล่านี้:

    - สำหรับใบสั่งซื้อ: บนแท็บ **ซื้อ** ในกลุ่ม **ค่าธรรมเนียม** ให้เลือก **ปันส่วนค่าธรรมเนียม**
    - สำหรับใบสั่งขาย: บนแท็บ **ขาย** ในกลุ่ม **ค่าธรรมเนียม** ให้เลือก **ปันส่วนค่าธรรมเนียม**

1. ในกล่องโต้ตอบ **ปันส่วนค่าธรรมเนียมให้กับรายการใบสั่ง** ให้ตั้งค่าฟิลด์ต่อไปนี้:

    - **การปันส่วนค่าธรรมเนียม** – เลือกค่าใดค่าหนึ่งต่อไปนี้เพื่อระบุวิธีการที่ค่าธรรมเนียมควรถูกปันส่วน:

        - *ยอดเงินสุทธิ* – ปันส่วนค่าธรรมเนียมตามยอดเงินในรายการแต่ละรายการที่สัมพันธ์กับยอดเงินสุทธิรวม
        - *ปริมาณ* – ปันส่วนค่าธรรมเนียมตามจำนวนของหน่วยสำหรับแต่ละรายการที่สัมพันธ์กับจำนวนหน่วยรวมของหน่วย
        - *สำหรับแต่ละรายการ* – ปันส่วนค่าธรรมเนียมเท่าๆ กันในจำนวนรายการทั้งหมด

    - **ปันส่วนค่าธรรมเนียมให้กับรายการ** – เลือกค่าเพื่อระบุว่าควรปันส่วนค่าธรรมเนียมให้กับรายการทั้งหมดไปยังรายการค่าบวกเท่านั้น หรือไปยังรายการค่าลบเท่านั้น
    - **ปันส่วนทั้งหมด** – เลือกกล่องกาเครื่องหมายนี้เพื่อปันส่วนค่าธรรมเนียมให้กับรายการใบสั่งซื้อ แม้ว่ารหัสค่าธรรมเนียมจะมีชนิดเดบิตอื่นนอกเหนือจาก *สินค้า*
    - **ได้รับแล้ว** – เลือกกล่องกาเครื่องหมายนี้เพื่อปันส่วนค่าธรรมเนียมให้กับรายการใบสั่งที่ได้รับเท่านั้น
    - **เก็บในคลัง** – เลือกกล่องกาเครื่องหมายนี้เพื่อปันส่วนค่าธรรมเนียมให้กับรายการใบสั่งคงคลังเท่านั้น
    - **แสดงการเลือกและล้างรายการเฉพาะ** – เลือกกล่องกาเครื่องหมายนี้เพื่อแยกรายการที่ระบุออกจากการปันส่วนนี้ เมื่อคุณเลือกกล่องกาเครื่องหมายนี้ จะมีการเปิดกริด **เลือกรายการที่จะแยกจากการปันส่วน** กริดนี้มีเฉพาะรายการที่ตรงกับเงื่อนไขที่กำหนดโดยการตั้งค่า **ปันส่วนค่าธรรมเนียมให้กับรายการ** และ **เก็บในคลัง** ตัวอย่างเช่น ถ้าคุณเลือกตั้งค่าฟิลด์ **ปันส่วนค่าธรรมเนียมไปยังรายการ** เป็น *รายการค่าบวก* และเลือกกล่องกาเครื่องหมาย **เก็บในคลัง** กริดจะแสดงเฉพาะรายการที่เป็นทั้งค่าบวกและคงคลังเท่านั้น นอกจากนี้ กริดจะกรองข้อมูลรายการใดๆ ที่ได้รับปริมาณทั้งหมดแล้วโดยอัตโนมัติ ในขณะที่กริดเปิดอยู่ ให้ยกเลิกการเลือกกล่องกาเครื่องหมาย **รวม** สำหรับแต่ละรายการควรจะถูกแยกออกจากการปันส่วน 

        > [!IMPORTANT]
        > เมื่อคุณทำงานกับกริด **เลือกรายการที่จะแยกจากการปันส่วน** ให้ตรวจสอบให้แน่ใจว่าปล่อยให้กริดเปิดไว้จนกว่าคุณจะเลือก **ปันส่วน** ถ้าคุณปิดกริดก่อนที่คุณจะเลือก **ปันส่วน** การตั้งค่าของคุณในกริดจะสูญหาย ดังนั้น ค่าธรรมเนียมจะถูกปันส่วนตามเงื่อนไขที่คุณได้กำหนดไว้ก่อนหน้านี้

1. เลือก **ปันส่วน** เพื่อใช้การตั้งค่าของคุณ และปิดกล่องโต้ตอบ


[!INCLUDE[footer-include](../../includes/footer-banner.md)]
