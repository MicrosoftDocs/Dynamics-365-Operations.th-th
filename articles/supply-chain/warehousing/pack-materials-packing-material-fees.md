---
title: วัสดุและค่าธรรมเนียมบรรจุภัณฑ์
description: บทความนี้แสดงข้อมูลเกี่ยวกับค่าธรรมเนียมบรรจุภัณฑ์ที่ชำระให้กับบริษัทรีไซเคิลในช่วงเวลาที่ระบุ
author: Mirzaab
ms.date: 02/19/2020
ms.topic: article
ms.prod: ''
ms.technology: ''
ms.search.form: InventPackagingGroup, InventPackagingMaterialCode, InventPackagingMaterialFee, InventPackagingMaterialTrans, InventPackagingMaterialTransPurch, InventPackagingUnit
audience: Application User
ms.reviewer: kamaybac
ms.custom: 2194
ms.assetid: 040b65dc-43c9-4256-b69f-b2d6e736fbe9
ms.search.region: Global
ms.search.industry: Distribution
ms.author: mirzaab
ms.search.validFrom: 2020-02-19
ms.dyn365.ops.version: AX 7.0.0
ms.openlocfilehash: 584bddeaedd461803bb9d62421cbb646178164a3
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8901747"
---
# <a name="packing-materials-and-fees"></a>วัสดุและค่าธรรมเนียมบรรจุภัณฑ์

[!include [banner](../includes/banner.md)]

จะมีการชำระค่าธรรมเนียมบรรจุภัณฑ์ให้กับบริษัทรีไซเคิลในช่วงเวลาที่ระบุ ชำระเงินต่อหน่วยของน้ำหนักสำหรับวัสดุแต่ละรายการอยู่ในหน่วยบรรจุ ถึงแม้ว่าจะมีการคำนวณและรายงานค่าธรรมเนียมบรรจุภัณฑ์ แต่ไม่มีการลงรายการบัญชีธุรกรรมบัญชีแยกประเภท เนื่องจากค่าธรรมเนียมนี้ไม่ถือเป็นภาษีที่ต้องชำระให้แก่หน่วยงานจัดเก็บภาษี

น้ำหนักและค่าธรรมเนียมของบรรจุภัณฑ์จะถูกคำนวณสำหรับรายการใบสั่งขายและรายการใบสั่งซื้อ

คุณสามารถกำหนดหน่วยบรรจุหนึ่งหน่วยขึ้นไปสำหรับสินค้าเดียว กลุ่มของสินค้า (กลุ่มการบรรจุ) หรือสินค้าทั้งหมด หน่วยบรรจุประกอบด้วยวัสดุบรรจุภัณฑ์ น้ำหนัก และจำนวนสินค้าที่รวมอยู่ในหน่วยบรรจุ รหัสบรรจุภัณฑ์กำหนดให้กับแต่ละชนิดของบรรจุภัณฑ์ที่กำหนดไว้ โดยขึ้นอยู่กับรหัสบรรจุภัณฑ์ คุณสามารถระบุราคาสำหรับรอบระยะเวลาที่ระบุ ค่าธรรมเนียมบรรจุภัณฑ์คำนวณตามข้อมูลนี้

> [!NOTE]
> ถึงแม้ว่าบริษัทของคุณจะไม่ได้ชำระค่าธรรมเนียมบรรจุภัณฑ์ แต่คุณก็สามารถใช้ฟังก์ชันนั้นเพื่อคำนวณสถิติสำหรับน้ำหนักของบรรจุภัณฑ์ได้

## <a name="set-up-packing-material-allocation"></a><a name="allocations"></a> ตั้งค่าการปันส่วนบรรจุภัณฑ์

ก่อนที่คุณจะสามารถคำนวณน้ำหนักบรรจุภัณฑ์ ค่าธรรมเนียมบรรจุภัณฑ์ หรือทั้งสองอย่าง คุณต้องเปิดการคำนวณและกำหนดวัสดุและค่าธรรมเนียมที่ใช้กับสินค้า

1. ไปที่ **การจัดการสินค้าคงคลัง \> การตั้งค่า \> พารามิเตอร์สินค้าคงคลังและการจัดการคลังสินค้า**
1. บนแท็บ **ทั่วไป** ในส่วน **บรรจุภัณฑ์** ให้ตั้งค่าตัวเลือก **คำนวณค่าธรรมเนียมบรรจุภัณฑ์** เป็น **ใช่**
1. ไปที่ **การจัดการสินค้าคงคลัง \> การตั้งค่า \> บรรจุภัณฑ์ \> กลุ่มการบรรจุ** และสร้างกลุ่มการบรรจุทั้งหมดที่คุณใช้ สินค้าทั้งหมดในกลุ่มการบรรจุจะใช้การปันส่วนบรรจุภัณฑ์เดียวกัน ถ้าคุณไม่ได้ใช้กลุ่มการบรรจุ คุณสามารถข้ามขั้นตอนนี้ได้

    > [!TIP]
    > หลังจากที่คุณได้สร้างกลุ่มการบรรจุแล้ว คุณสามารถกำหนดกลุ่มให้กับผลิตภัณฑ์แต่ละรายการได้ตามที่คุณต้องการ ไปที่ **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์นำออกใช้** เลือกผลิตภัณฑ์ จากนั้นบน FastTab **จัดการสินค้าคงคลัง** ในฟิลด์ **กลุ่มการบรรจุ** เลือกกลุ่มการบรรจุที่เหมาะสม

1. ไปที่ **การจัดการสินค้าคงคลัง \> การตั้งค่า \> บรรจุภัณฑ์ \> รหัสบรรจุภัณฑ์** กำหนดชนิดบรรจุภัณฑ์แต่ละชนิดที่คุณใช้ และระบุหน่วยที่ใช้บรรจุภัณฑ์เมื่อคุณจัดเตรียมการจัดส่งสินค้า
1. ไปที่ **การจัดการสินค้าคงคลัง \> การตั้งค่า \> บรรจุภัณฑ์ \> ค่าธรรมเนียมบรรจุภัณฑ์** และตั้งค่าค่าธรรมเนียมสำหรับบรรจุภัณฑ์แต่ละชนิดที่คุณเพิ่งกำหนด ค่าธรรมเนียมจะถูกคำนวณตามราคาต่อหน่วยที่ใช้
1. เมื่อต้องการปันส่วนบรรจุภัณฑ์ให้กับสินค้า ให้ไปที่ **การจัดการสินค้าคงคลัง \> การตั้งค่า \> บรรจุภัณฑ์ \> การปันส่วนบรรจุภัณฑ์** และสร้างการปันส่วน คุณสามารถสร้างการปันส่วนได้หลายรายการตามที่คุณต้องการ คุณสามารถปันส่วนบรรจุภัณฑ์สำหรับสินค้าแต่ละรายการ กลุ่มสินค้า (กลุ่มการบรรจุ) หรือสินค้าทั้งหมดได้ ทั้งนี้ขึ้นอยู่กับความละเอียดของการปันส่วนของคุณควรจะเป็นอย่างไร

    สำหรับการปันส่วนแต่ละรายการที่คุณสร้าง ทำตามขั้นตอนเหล่านี้

    1. บน FastTab **ทั่วไป** ตั้งค่าฟิลด์ต่อไปนี้:

        - **รหัสสินค้า** – เลือกขอบเขตของการปันส่วน:

            - **ตาราง** – สร้างการปันส่วนสำหรับสินค้าเฉพาะหนึ่งๆ
            - **กลุ่ม** – สร้างการปันส่วนสำหรับสินค้าทั้งหมดที่เป็นของกลุ่มการบรรจุที่กำหนดไว้ในหน้า **กลุ่มการบรรจุ**
            - **ทั้งหมด** – สร้างการปันส่วนสำหรับสินค้าทั้งหมด

            > [!NOTE]
            > โดยทั่วไปคุณควรทำการปันส่วนทั้งหมดของคุณในระดับเดียวกัน (**ตาราง** **กลุ่ม** หรือ **ทั้งหมด**) ถ้าคุณใช้มากกว่าหนึ่งระดับ การปันส่วนการจับคู่ที่เฉพาะเจาะจงที่สุดจะถูกใช้สำหรับสินค้าแต่ละรายการ (ระดับ **ตาราง** จะมีความสำคัญเหนือระดับ **กลุ่ม** และระดับทั้งสองระดับเหล่านี้จะมีความสำคัญในระดับ **ทั้งหมด**)

        - **ความสัมพันธ์ของสินค้า** – ถ้าคุณกำลังปันส่วนสำหรับสินค้าหนึ่งๆ ให้เลือกสินค้า ถ้าคุณกำลังปันส่วนสำหรับกลุ่มสินค้า ให้เลือกกลุ่มการบรรจุ ถ้าคุณกำลังปันส่วนสำหรับสินค้าทั้งหมด ปล่อยฟิลด์นี้ว่างไว้
        - **การตั้งค่าคอนฟิก** **ขนาด** **สี** และ **ลักษณะ** – ป้อนค่าสำหรับมิติเหล่านี้ตามที่คุณต้องการ เพื่อกำหนดสินค้าที่คุณกำลังปันส่วนเพิ่มเติมให้
        - **หน่วยบรรจุ** – เลือกหน่วยที่มีการบรรจุสินค้าเมื่อมีการใช้บรรจุภัณฑ์ หน่วยนี้อาจแตกต่างจากหน่วยที่ซื้อและจัดเก็บสินค้า
        - **ตัวคูณหน่วยบรรจุ** – ป้อนตัวคูณการแปลงที่ใช้ในการแปลงจากหน่วยสินค้าคงคลังเป็นหน่วยบรรจุ (การแปลงจะใช้สูตร *หน่วยบรรจุ* = *หน่วยสินค้า* × *ตัวคูณหน่วยบรรจุ*)

    1. บน FastTab **บรรจุภัณฑ์** ให้เพิ่มรายการสำหรับบรรจุภัณฑ์แต่ละชิ้นที่จำเป็นสำหรับการปันส่วนปัจจุบัน บนรายการแต่ละรายการ ให้ระบุชนิดของวัสดุ (ตามที่กำหนดไว้ในหน้า **รหัสบรรจุภัณฑ์**) และยอดเงินที่ใช้สำหรับแต่ละหน่วยที่จัดส่งของสินค้าปัจจุบัน

## <a name="packing-units-on-sales-order-lines"></a>หน่วยบรรจุบนรายการใบสั่งขาย

หลังจากที่คุณได้ [เปิดใช้งานการคำนวณสำหรับค่าธรรมเนียมบรรจุภัณฑ์และตั้งค่าการปันส่วนของคุณ](#allocations) ระบบจะตรวจสอบว่ามีการระบุหน่วยบรรจุสำหรับสินค้าแต่ละรายการที่จะเพิ่มลงในใบสั่งขายหรือไม่ จากนั้น จะคำนวณค่าธรรมเนียมใดๆ ที่จำเป็น เมื่อมีการเพิ่มสินค้าลงในใบสั่งขาย ขั้นตอนใดขั้นตอนหนึ่งต่อไปนี้จะเกิดขึ้น:

- **ถ้าการปันส่วนการบรรจุใช้กับสินค้า:** ระบบจะปรับปรุงรายการใบสั่งขายด้วยหน่วยบรรจุที่ระบุและปริมาณหน่วยบรรจุ (ปริมาณหน่วยบรรจุจะถูกคำนวณโดยใช้สูตร *ปริมาณหน่วยบรรจุ* = *ปริมาณที่สั่ง* ÷ *จำนวนของสินค้าในหน่วยบรรจุที่เลือก*)
- **ถ้าไม่มีการใช้การปันส่วนการบรรจุกับสินค้า:** คุณสามารถป้อนหน่วยบรรจุและปริมาณหน่วยบรรจุด้วยตนเองในรายการใบสั่งขาย

คุณยังสามารถเปลี่ยนหน่วยบรรจุและหน่วยบรรจุปริมาณเมื่อคุณลงรายการบัญชีบรรทัดใบสั่งขายได้ ความสามารถนี้จะเกี่ยวข้อง ถ้ารายการใบสั่งขายถูกจัดส่งเพียงบางส่วนหรือมีการออกใบแจ้งหนี้เพียงบางส่วนเท่านั้น

เมื่อคุณออกใบแจ้งหนี้ใบสั่งขาย ระบบจะสร้างธุรกรรมบรรจุภัณฑ์ ธุรกรรมบรรจุภัณฑ์ประกอบด้วยน้ำหนักของบรรจุภัณฑ์สำหรับรายการขาย คุณสามารถปรับเปลี่ยนธุรกรรมได้ หลังจากที่คุณออกใบแจ้งหนี้ จากนั้น คุณจะสามารถสร้างธุรกรรมใหม่ได้

## <a name="packing-units-on-purchase-order-lines"></a>หน่วยบรรจุบนรายการใบสั่งซื้อ

ระบบไม่สร้างธุรกรรมบรรจุภัณฑ์สำหรับรายการใบสั่งซื้อ แต่คุณสร้างธุรกรรมสำหรับรายการใบสั่งซื้อที่ออกใบแจ้งหนี้ด้วยตนเองบนหน้า **ธุรกรรมบรรจุภัณฑ์**

## <a name="set-up-license-numbers-for-customers-that-are-charged-packing-material-fees"></a>ตั้งค่าหมายเลขใบอนุญาตสำหรับลูกค้าที่ถูกเรียกเก็บค่าธรรมเนียมบรรจุภัณฑ์

ถ้าใบสั่งขายสำหรับลูกค้าแต่ละรายควรรวมค่าธรรมเนียมสำหรับบรรจุภัณฑ์ที่ใช้สำหรับใบสั่งแต่ละใบ ให้ทำตามขั้นตอนต่อไปนี้

1. ไปที่ **บัญชีลูกหนี้ \> ลูกค้า \> ลูกค้าทั้งหมด**
1. เลือกลูกค้าที่ควรจะคิดค่าใช้จ่ายสำหรับบรรจุภัณฑ์
1. บน FastTab **ใบแจ้งหนี้และการจัดส่งสินค้า** ตั้งค่าฟิลด์ต่อไปนี้:

    - ในส่วน **ภาษีขาย** ในฟิลด์ **หมายเลขใบอนุญาตภาษีการบรรจุ** ให้ป้อนหมายเลขใบอนุญาตของบริษัท
    - ในส่วน **ค่าธรรมเนียมบรรจุภัณฑ์** ในฟิลด์ **หมายเลขใบอนุญาต** ให้ป้อนหมายเลขใบอนุญาตของบริษัท

ขณะนี้เมื่อคุณสร้างและออกใบแจ้งหนี้ใบสั่งขายที่มีสินค้าหนึ่งรายการขึ้นไปซึ่งใช้บรรจุภัณฑ์ ใบแจ้งหนี้จะแสดงค่าธรรมเนียมบรรจุภัณฑ์

สำหรับลูกค้าที่ไม่ควรจ่ายค่าธรรมเนียมบรรจุภัณฑ์ ให้ทำตามขั้นตอนเดียวกันนี้ แต่ล้างข้อมูลหมายเลขใบอนุญาตจากฟิลด์ **หมายเลขใบอนุญาตภาษีการบรรจุ** และ **หมายเลขใบอนุญาต** ใบแจ้งหนี้สำหรับลูกค้าที่ไม่ชำระค่าธรรมเนียมบรรจุภัณฑ์แสดงให้เห็นถึงน้ำหนักของบรรจุภัณฑ์ แต่ไม่แสดงค่าธรรมเนียม

เมื่อต้องการสร้างรายงานที่แสดงค่าธรรมเนียมบรรจุภัณฑ์ทั้งหมดที่บริษัทของคุณจะเป็นหนี้สำหรับรอบระยะเวลาที่ระบุ ให้ไปที่ **การบริหารสินค้าคงคลัง \> การสอบถามและรายงาน \> รายงานบรรจุภัณฑ์ \> การคำนวณค่าธรรมเนียมบรรจุภัณฑ์** ให้ระบุช่วงวันที่ แล้วเลือก **ตกลง**

## <a name="print-packing-material-weights-on-invoices"></a>การพิมพ์น้ำหนักของบรรจุภัณฑ์บนใบแจ้งหนี้

คุณสามารถพิมพ์น้ำหนักบรรจุภัณฑ์บนใบแจ้งหนี้ และระบุว่าใครคือผู้ชำระค่าธรรมเนียมที่เกี่ยวข้อง จะมีการสรุปน้ำหนักโดยรหัสบรรจุภัณฑ์

1. ไปที่ **บัญชีลูกหนี้ \> การตั้งค่า \> พารามิเตอร์บัญชีลูกหนี้**
1. บนแท็บ **การปรับปรุง** บน FastTab **ใบแจ้งหนี้** ให้ตั้งค่าตัวเลือก **พิมพ์น้ำหนักบรรจุภัณฑ์** เป็น **ใช่**


[!INCLUDE[footer-include](../../includes/footer-banner.md)]