---
title: ตั้งค่าคอนฟิกตัวกรองผลิตภัณฑ์ในธุรกรรมคลังสินค้า
description: หัวข้อนี้อธิบายวิธีการตั้งค่าคอนฟิกตัวกรองผลิดภัณฑ์และรหัสตัวกรองเพื่อจัดประเภทสินค้าในสินค้าคงคลังในคลังสินค้า คุณยังสามารถใช้ตัวกรองเพื่อระบุลูกค้าที่สามารถสั่งซื้อสินค้าบางอย่าง และรายการใดที่สามารถซื้อจากผู้จัดจำหน่ายรายใดรายหนึ่ง
author: Mirzaab
ms.date: 01/04/2021
ms.topic: article
ms.prod: ''
ms.technology: ''
ms.search.form: WHSFilters,WHSFilterGroupTable,EcoResProductDetailsExtended,WHSFilterGenerallyAvail
audience: Application User
ms.reviewer: kamaybac
ms.search.region: Global
ms.author: mirzaab
ms.search.validFrom: 2021-01-04
ms.dyn365.ops.version: 10.0.16
ms.openlocfilehash: 021ce940a4ea6d59719d1c6bc79532832cc2f3ff
ms.sourcegitcommit: 3b87f042a7e97f72b5aa73bef186c5426b937fec
ms.translationtype: HT
ms.contentlocale: th-TH
ms.lasthandoff: 09/29/2021
ms.locfileid: "7567690"
---
# <a name="configure-product-filters-for-warehouse-transactions"></a>ตั้งค่าคอนฟิกตัวกรองผลิตภัณฑ์ในธุรกรรมคลังสินค้า

[!include [banner](../includes/banner.md)]

หัวข้อนี้อธิบายวิธีการตั้งค่าคอนฟิกตัวกรองผลิดภัณฑ์และรหัสตัวกรองเพื่อจัดประเภทสินค้าในสินค้าคงคลังในคลังสินค้า คุณยังสามารถใช้ตัวกรองเพื่อระบุลูกค้าที่สามารถสั่งซื้อสินค้าบางอย่าง และรายการใดที่สามารถซื้อจากผู้จัดจำหน่ายรายใดรายหนึ่ง

นอกจากนี้ คุณสามารถตั้งค่าและใช้ตัวกรองผลิตภัณฑ์ เพื่อจัดระเบียบสินค้าในสินค้าคงคลังในคลังสินค้าโดยอัตโนมัติ และรวมสินค้าที่ถูกกรองให้เป็นกลุ่มตัวกรอง ตัวกรองสามารถใช้เพื่อจัดวางสินค้าเป็นประเภทกระบวนการการจัดการ การซื้อ และการขายได้ คุณอาจต้องการจัดกลุ่มสินค้าเข้าด้วยกันหรือแยกสินค้าออกจากกัน เมื่อการจัดการสินค้าเป็นไปตามข้อจํากัดน้ําหนักหรือการจัดการ คุณยังสามารถระบุลูกค้าหรือผู้จัดจำหน่ายที่สินค้าสามารถซื้อหรือขายไปให้ลูกค้าได้

## <a name="prerequisites"></a>ข้อกำหนดเบื้องต้น

ตารางต่อไปนี้แสดงข้อกำหนดเบื้องต้นที่ต้องมีก่อนที่คุณจะเริ่มต้น

| ข้อกำหนดเบื้องต้น | คำแนะนำ |
|---|---|
| ก่อนที่คุณจะเริ่มตั้งค่าคอนฟิกผลิตภัณฑ์ในหน้า **รายละเอียดผลิตภัณฑ์ที่ปล่อยงานลงในสายการผลิต** คุณต้องเปิดการประมวลผลคลังสินค้า สำหรับกลุ่มมิติการจัดเก็บของผลิตภัณฑ์ | ไปที่ **การจัดการข้อมูลผลิตภัณฑ์ \> การตั้งค่า \> กลุ่มมิติและตัวแปร \> กลุ่มมิติการจัดเก็บ** และเลือกหรือสร้างกลุ่มมิติการจัดเก็บ ที่มีตัวเลือก **ใช้การจัดการคลังสินค้าดำเนินการ** เป็น *ใช่* |
| หากคุณจะใช้ตัวกรองลูกค้า และ/หรือ ตัวกรองผู้จัดจำหน่าย คุณต้องเปิดใช้งานตัวกรองในพารามิเตอร์การจัดการคลังสินค้า | ไปที่ **การจัดการคลังสินค้า \> การตั้งค่า \> พารามิเตอร์การจัดการคลังสินค้า** บนแท็บ **ตัวกรองผลิตภัณฑ์** ให้ตั้งค่าตัวเลือก **เปิดใช้งานตัวกรองลูกค้า** และ/หรือ **เปิดใช้งานตัวกรองผู้จัดจำหน่าย** เป็น *ใช่* |

## <a name="set-up-product-filters"></a>ตั้งค่าตัวกรองผลิตภัณฑ์

ตัวกรองผลิตภัณฑ์มีลักษณะ **ชื่อตัวกรอง** มากถึง 10 ซึ่งเป็นค่าการแจงนับ (enum) ค่า enum เหล่านี้จะพร้อมให้เลือก เมื่อคุณสร้างตัวกรองผลิตภัณฑ์ ค่า enum *รหัส 1* ถึง *รหัส 10* ถูกกําหนดโดยระบบ และแสดงถึงลักษณะหรือแอททริบิวต์เฉพาะของสินค้า ตัวอย่างเช่น *รหัส 1* อาจแสดงถึงสินค้าที่มีการจัดประเภทวัตถุอันตราย *รหัส 2* อาจแสดงถึงสินค้าที่สามารถซื้อได้เฉพาะผู้จัดจำหน่ายเท่านั้น จากนั้นตัวกรองผลิตภัณฑ์จะกำหนดค่า **รหัสตัวกรอง** เฉพาะ ที่เชื่อมโยงกับค่า **ชื่อตัวกรอง**

1. ไปที่ **การจัดการคลังสินค้า \> การตั้งค่า \> ตัวกรองผลิตภัณฑ์ \> ตัวกรองผลิตภัณฑ์**
1. ในบานหน้าต่างการดำเนินการ ให้เลือก **ใหม่** เพื่อตัวกรองผลิตภัณฑ์ไปยังกริด
1. ในฟิลด์ **ชื่อตัวกรอง** เลือกค่า
1. ในฟิลด์ **รหัสตัวกรอง** ให้ป้อนค่า

    ![การตั้งค่าตัวกรองผลิตภัณฑ์](media/Product_Filters10.png "การตั้งค่าตัวกรองผลิตภัณฑ์")

1. ในฟิลด์ **คำอธิบาย** ให้ป้อนชื่อสำหรับรหัส ตัวอย่างเช่น *รหัส 2* อาจแสดงถึงผู้จัดจำหน่าย จากนั้นคุณสามารถสร้างตัวกรองผลิตภัณฑ์ให้กับผู้จัดจำหน่ายหรือกลุ่มผู้จัดจำหน่ายเฉพาะ สำหรับข้อมูลเพิ่มเติม ให้ดูส่วน [ตั้งค่ารหัสตัวกรองผู้จัดจำหน่าย](#vendor-product-filters) ในหัวข้อนี้ ในภายหลัง

    ![ชุดของตัวกรองผลิตภัณฑ์](media/Product_Filters.png "ชุดของตัวกรองผลิตภัณฑ์")

## <a name="set-up-product-filter-groups"></a>ตั้งค่ากลุ่มตัวกรองผลิตภัณฑ์

คุณสามารถใช้กลุ่มตัวกรองกับรหัสตัวกรองกลุ่ม คุณสมบัตินี้มีประโยชน์เมื่อมีการใช้กลุ่มในการสอบถามในคำสั่งสถานที่ และคุณต้องการค้นหากลุ่มแทนชุดของรหัส กลุ่มตัวกรองแต่ละกลุ่มจะเชื่อมโยงกับกลุ่มสินค้า

> [!IMPORTANT]
> กลุ่มตัวกรองผลิตภัณฑ์บางกลุ่มพร้อมใช้งานเฉพาะกับรหัสตัวกรองที่สูงกว่า *รหัส 4* (นั่นคือ *รหัส 5* ถึง *รหัส 10*) ตัวอย่างเช่น ผลิตภัณฑ์ที่นำออกใช้ แม้ว่าจะมีการเพิ่มรหัสตัวกรองผลิตภัณฑ์ทั้งหมด แต่การจัดกลุ่มรหัสตัวกรองจะไม่มีการอัปเดต ลักษณะการทำงานนี้อาจมีการอัปเดตในการออกใช้ในภายหลัง

การตั้งค่ากลุ่มตัวกรอง ให้ทำตามขั้นตอนเหล่านี้

1. ไปที่ **การจัดการคลังสินค้า \> การตั้งค่า \> ตัวกรองผลิตภัณฑ์ \> กลุ่มตัวกรองผลิตภัณฑ์**
1. บนบานหน้าต่างการดำเนินการ เลือก **สร้าง**
1. ในฟิลด์ **กลุ่ม 1** และ **กลุ่ม 2** ให้ป้อนชื่อที่จะใช้เพื่อจัดประเภทสินค้า
1. บนแท็บด่วน **รายละเอียด** เลือก **ใหม่** เพื่อเพิ่มบรรทัดใหม่
1. ในฟิลด์ **วันที่/เวลา เริ่มต้น** และ **วันที่/เวลา สิ้นสุด** ให้ป้อนวันและเวลาเริ่มต้น และวันและเวลาสิ้นสุดสำหรับกลุ่มตัวกรอง
1. ในฟิลด์ **กลุ่มสินค้า** ให้เลือกกลุ่มสินค้าที่ควรใช้ตัวกรองผลิตภัณฑ์
1. ในฟิลด์ **รหัส 1** ถึง **รหัส 10** ให้เลือกรหัสตัวกรองข้อมูลที่จะรวมไว้ในกลุ่ม ตามต้องการ

    ![กลุ่มสินค้า](media/ProdFilterGroup.png "กลุ่มสินค้า")

> [!NOTE]
> ถ้าคุณได้รับข้อความแสดงผิดพลาดเมื่อคุณปิดหน้า การตั้งค่ารหัสอาจสูญหายไป บนหน้า **กลุ่มสินค้า** คุณสามารถกําหนดให้รหัสเป็นรหัสบังคับกับกลุ่มสินค้าได้ ด้วยการเลือกกล่องกาเครื่องหมาย **กําหนดรหัสตัวกรอง 1 ให้กับกลุ่มสินค้า** **กําหนดรหัสตัวกรอง 2 ให้กับกลุ่มสินค้า**  และอื่นๆ

## <a name="set-up-filter-codes-on-item-groups"></a>ตั้งค่ารหัสตัวกรองสำหรับกลุ่มสินค้า

ด้วยการตั้งค่ารหัสตัวกรองสำหรับกลุ่มสินค้า คุณสามารถกำหนดรหัสที่ต้องการสำหรับผลิตภัณฑ์ที่แนบกับกลุ่มสินค้านั้น

การตั้งค่ารหัสตัวกรองสำหรับกลุ่มสินค้า ให้ทำตามขั้นตอนเหล่านี้

1. ไปที่ **การจัดการสินค้าคงคลัง \> การตั้งค่า \> สินค้าคงคลัง \> กลุ่มสินค้า**
1. ในบานหน้าต่างการดำเนินการ เลือก **ใหม่** เพื่อสร้างกลุ่มสินค้า
1. ในฟิลด์ **กลุ่มสินค้า** ให้ป้อนชื่อ
1. ในฟิลด์ **ชื่อ** ให้ป้อนคำอธิบาย
1. บนแท็บด่วน **คลังสินค้า** ในส่วน **ตัวกรองที่ต้องใช้** ให้เลือกกล่องกาเครื่องหมายของรหัสตัวกรองที่ต้องระบุสหรับผลิตภัณฑ์ที่สัมพันธ์กับกลุ่มสินค้า

    เมื่อต้องการอัปเดตผลิตภัณฑ์ที่นำออกใช้ ให้เปิดหน้า **รายละเอียดผลิตภัณฑ์ที่นำออกใช้** จากนั้น ในบานหน้าต่างการดำเนินการ ให้เลือก **แก้ไข** ตัวกรองที่เชื่อมโยงกับรหัสจะกลายเป็นตัวกรองที่พร้อมใช้งานบนแท็บด่วน **คลังสินค้า**

    ![กลุ่มสินค้า](media/ItemGroup10.png "กลุ่มสินค้า")

1. ในส่วน **ตัวกรองกลุ่มสินค้า** ให้เลือกกล่องกาเครื่องหมายของตัวกรองที่ต้องจับคู่ เพื่อให้กลุ่มตัวกรองเป็นกลุ่มตัวกรองเริ่มต้นของสินค้า

    ตัวอย่างเช่น ถ้าเลือกกล่องกาเครื่องหมาย **ใช้ตัวกรองรหัส 1** และ **ใช้ตัวกรองรหัส 2** ทั้งรหัสตัวกรอง 1 และรหัสตัวกรอง 2 ของสินค้า ต้องตรงกับการตั้งค่าของกลุ่มตัวกรองสำหรับกลุ่มสินค้า ก่อนที่คุณสามารถเลือกกลุ่มตัวกรองได้ เมื่อคุณสร้างสินค้าใหม่ กลุ่มตัวกรองที่เลือกจะเป็นกลุ่มตัวกรองเริ่มต้นในฟิลด์ **กลุ่ม 1** และ **กลุ่ม 2** บนแท็บด่วน **คลังสินค้า** ของหน้า **รายละเอียดผลิตภัณฑ์ที่นำออกใช้**

> [!IMPORTANT]
> รหัสตัวกรองผลิตภัณฑ์จะเปิดใช้งานเฉพาะกับสินค้าที่ใช้การจัดการคลังสินค้าขั้นสูงเท่านั้น

## <a name="specify-filter-codes-for-released-products"></a>ระบุรหัสตัวกรองสำหรับผลิตภัณฑ์ที่นำออกใช้

ทำตามขั้นตอนเหล่านี้เพื่อระบุรหัสตัวกรองสำหรับผลิตภัณฑ์ที่นำออกใช้ ตัวอย่างเช่น คุณสามารถใช้รหัสตัวกรองเพื่อจัดกลุ่มผลิตภัณฑ์อันตรายที่ให้ซื้อเฉพาะผู้จัดจำหน่าย

1. ไปยัง **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์ที่นำออกใช้**
1. ในบานหน้าต่างการดำเนินการ เลือก **ใหม่** เพื่อสร้างผลิตภัณฑ์
1. ในกล่องโต้ตอบ **ผลิตภัณฑ์ใหม่ที่นำออกใช้** ให้ป้อนข้อมูลที่จำเป็นเพื่อสร้างข้อมูลพื้นฐานของผลิตภัณฑ์ใหม่ แล้วเลือก **ตกลง**

    รหัสตัวกรองผลิตภัณฑ์ไม่ได้เปิดใช้งาน ยกเว้นว่ากลุ่มสินค้าที่แนบอยู่กับผลิตภัณฑ์มีการตั้งค่าคอนฟิกไว้เป็นรหัสตัวกรอง

    สำหรับข้อมูลเพิ่มเติม โปรดดู [สร้างผลิตภัณฑ์ใหม่](../pim/tasks/create-new-product.md)

1. บนแท็บด่วน **คลังสินค้า** ในส่วน **รหัสตัวกรองผลิตภัณฑ์** ให้เลือกรหัสตัวกรองสำหรับฟิลด์ **รหัส 1** ถึง **รหัส 10** ตามต้องการ เพื่อระบุรหัสตัวกรองของผลิตภัณฑ์

## <a name="set-up-generally-available-items"></a>ตั้งค่าสินค้าที่พร้อมใช้งานโดยทั่วไป

คุณสามารถทำสินค้าคงคลังเฉพาะให้พร้อมใช้งานสำหรับลูกค้า สำหรับผู้จัดจำหน่ายเท่านั้น หรือสำหรับทั้งลูกค้าและผู้จัดจำหน่าย

> [!NOTE]
> ตัวกรอง ลูกค้าหรือผู้จัดจำหน่าย จะไม่นำไปใช้กับสินค้าใด ๆ ที่ตั้งค่าเป็นพร้อมใช้งานโดยทั่วไป

การตั้งค่าสินค้าที่พร้อมใช้งานโดยทั่วไป ให้ทำตามขั้นตอนเหล่านี้

1. ไปที่ **การจัดการคลังสินค้า \> การตั้งค่า \> ตัวกรองผลิตภัณฑ์ \> ผลิตภัณฑ์พร้อมใช้งานทั่วไป**
1. ในบานหน้าต่างการดำเนินการ เลือก **ใหม่** เพื่อสร้างเรกคอร์ด
1. ในฟิลด์ **ลูกค้าหรือผู้จัดจำหน่าย** เลือก *ลูกค้า* *ผู้จัดจำหน่าย* หรือ *ทั้งหมด* เพื่อทำให้สินค้าพร้อมใช้งานสำหรับลูกค้า ผู้่จัดจำหน่าย หรือทั้งสองอย่าง
1. ในฟิลด์ **วันที่/เวลา เริ่มต้น** ให้ป้อนวันที่และเวลาที่สินค้าจะพร้อมใช้งาน
1. ในฟิลด์ **กลุ่มสินค้า** ให้เลือกกลุ่มสินค้า
1. ในฟิลด์ **รหัส 1** ถึง **รหัส 10** ให้เลือกรหัสตัวกรองเพื่อจำกัดสินค้าที่พร้อมใช้งานโดยทั่วไป

    เมื่อคุณเลือกกลุ่มสินค้า คุณตั้งค่ากลุ่มของสินค้าเป็น พร้อมใช้งานโดยทั่วไป โดยการเลือกรหัสตัวกรองในฟิลด์เหล่านี้ คุณจะจำกัดสินค้าที่พร้อมใช้งาน

## <a name="set-up-customer-product-filters"></a>ตั้งค่าตัวกรองผลิตภัณฑ์ของลูกค้า

คุณสามารถใช้กระบวนงานเพิ่มเติมนี้ระบุสินค้าที่ควรจะพร้อมใช้งานสำหรับลูกค้า นอกเหนือจากสินค้าที่ทำให้พร้อมใช้งานผ่านทางการตั้งค่าตัวกรองบนหน้า **สินค้าที่พร้อมใช้งานโดยทั่วไป** คุณสามารถตั้งค่าตัวกรองหลายตัวสำหรับลูกค้ารายเดียว

การตั้งค่ารหัสตัวกรองลูกค้า ให้ทำตามขั้นตอนเหล่านี้

1. ไปที่ **การขายและการตลาด \> ลูกค้า \> ลูกค้าทั้งหมด**
1. เลือกลูกค้า
1. บนบานหน้าต่างการดำเนินการ บนแท็บ **ลูกค้า** ในกลุ่ม **การตั้งค่า** ให้เลือก **ตัวกรองผลิตภัณฑ์**
1. บนหน้า **รหัสขั้นตัวกรองผลิตภัณฑ์** บนบานหน้าต่างการดำเนินการ ให้เลือก **ใหม่**
1. ในฟิลด์ **วันที่/เวลา เริ่มต้น** และ **วันที่/เวลา สิ้นสุด** ให้ป้อนวันและเวลาเริ่มต้น และวันและเวลาสิ้นสุดสำหรับกลุ่มสินค้าที่เลือก
1. ในฟิลด์ **กลุ่มสินค้า** ให้เลือกกลุ่มสินค้า
1. ในฟิลด์ **รหัส 1** ถึง **รหัส 10** ให้เลือกรหัสตัวกรองที่จะใช้สำหรับการจำกัดสินค้าที่พร้อมใช้งานสำหรับลูกค้าในกลุ่มสินค้าที่เลือก คุณต้องเลือกรหัสตัวกรองทุกรหัสที่ตั้งค่าไว้สำหรับกลุ่มสินค้า

## <a name="set-up-vendor-product-filters"></a><a name="vendor-product-filters"></a>ตั้งค่าตัวกรองผลิตภัณฑ์ผู้จัดจำหน่าย

คุณสามารถใช้กระบวนงานเพิ่มเติมนี้ระบุสินค้าที่ควรจะพร้อมใช้งานสำหรับผู้จัดจำหน่าย นอกเหนือจากสินค้าที่ทำให้พร้อมใช้งานผ่านทางการตั้งค่าตัวกรองบนหน้า **สินค้าที่พร้อมใช้งานโดยทั่วไป** คุณสามารถตั้งค่าตัวกรองหลายตัวสำหรับผู้จัดจำหน่ายรายเดียว

การตั้งค่ารหัสตัวกรองผู้จัดจำหน่าย ให้ทำตามขั้นตอนเหล่านี้

1. ไปที่ **การจัดซื้อและการจัดหา \> ผู้จัดจำหน่าย \> ผู้จัดจำหน่ายทั้งหมด**
1. เลือกผู้จัดจำหน่าย
1. บนบานหน้าต่างการดำเนินการ บนแท็บ **ผู้จัดจำหน่าย** ในกลุ่ม **การตั้งค่า** ให้เลือก **ตัวกรองผลิตภัณฑ์**
1. บนหน้า **รหัสขั้นตัวกรอง** บนบานหน้าต่างการดำเนินการ ให้เลือก **ใหม่**
1. ในฟิลด์ **วันที่/เวลา เริ่มต้น** และ **วันที่/เวลา สิ้นสุด** ให้ป้อนวันและเวลาเริ่มต้น และวันและเวลาสิ้นสุดสำหรับกลุ่มสินค้าที่เลือก
1. ในฟิลด์ **กลุ่มสินค้า** ให้เลือกกลุ่มสินค้า
1. ในฟิลด์ **รหัส 1** ถึง **รหัส 10** ให้เลือกรหัสตัวกรองที่จะใช้สำหรับการจำกัดสินค้าที่พร้อมใช้งานสำหรับผู้จัดจำหน่าย ในกลุ่มสินค้าที่เลือก คุณต้องเลือกรหัสตัวกรองทุกรหัสที่ตั้งค่าไว้สำหรับกลุ่มสินค้า

> [!NOTE]
> การตั้งค่าตัวกรองผลิตภัณฑ์ผู้จัดจำหน่ายจะใช้งานกับผลิตภัณฑ์ที่กระบวนการจัดการคลังสินค้าเปิดใช้งานสำหรับกลุ่มมิติการจัดเก็บที่เกี่ยวข้อง รหัสตัวกรองจะใช้เพื่อระบุว่าระบบจะอนุญาตให้ผู้ใช้ซื้อสินค้าที่มอบจากผู้จัดจำหน่ายที่มอบ เมื่อสร้างบรรทัดใบสั่งซื้อหรือไม่ Microsoft Dynamics 365 Supply Chain Management มีสองวิธีในการจัดการการอนุมัติผู้จัดจำหน่าย ถ้ามีผลิตภัณฑ์ที่นำออกใช้หนึ่งรายการขึ้นไป โดยที่มีการตั้งค่าฟิลด์ **อนุมัติวิธีการตรวจสอบผู้จัดจำหน่าย** เป็น *คําเตือนอย่างเดียว* หรือ *ไม่อนุญาต* ทั้งสองวิธีการอนุมัติผู้จัดจำหน่าย สามารถเปิดใช้งานได้กับสินค้าเหล่านั้น สถานการณ์นี้อาจก่อให้เกิดปัญหา เมื่อผู้ใช้สร้างบรรทัดใบสั่งซื้อ

## <a name="see-also"></a>ดูเพิ่มเติมที่

[สำหรับข้อมูลเพิ่มเติม ดูที่ประกาศบล็อก WMS-Warehouse Filter Codes](http://blog.dynamics-for-operations.com/2017/09/26/wms-warehouse-filter-codes/)


[!INCLUDE[footer-include](../../includes/footer-banner.md)]