---
title: จัดการข้อยกเว้นของการเลือกรายการขายและการโอนย้ายด้วยตนเอง
description: บทความนี้อธิบายวิธีการที่ผู้ดูแลระบบสามารถเบิก(หรือไม่เบิก) ธุรกรรมสินค้าคงคลังด้วยตนเอง เพื่อแก้ไขปัญหาที่เกิดจากข้อมูลใบสั่งขายและใบสั่งโอนย้ายที่เสียหาย
author: perlynne
ms.date: 08/19/2022
ms.topic: article
ms.search.form: WHSManualSalesLinePicking, WHSManualInventTransferLinePicking, InventTransPick, WHSLoadLineManualCorrection, WHSTroubleshootingSelfService
audience: Application User
ms.reviewer: kamaybac
ms.search.region: Global
ms.author: perlynne
ms.search.validFrom: 2022-08-01
ms.dyn365.ops.version: 10.0.29
ms.openlocfilehash: d2f89a7109060e69aca6a06eadaedc017728bbae
ms.sourcegitcommit: 0220be95c007c77ba3b73fed8ac68a3d72dc2884
ms.translationtype: HT
ms.contentlocale: th-TH
ms.lasthandoff: 09/02/2022
ms.locfileid: "9403703"
---
# <a name="manually-handle-sales-and-transfer-line-picking-exceptions"></a>จัดการข้อยกเว้นของการเลือกรายการขายและการโอนย้ายด้วยตนเอง

[!include [banner](../includes/banner.md)]

การจัดการข้อยกเว้นการเบิกสินค้าตามรายการขายและโอนย้ายด้วยตนเอง ช่วยให้ผู้ดูแลระบบสามารถแก้ไขปัญหาที่เกิดจากข้อมูลใบสั่งขายและใบสั่งโอนย้ายที่เสียหาย ผู้ใช้ที่เชื่อถือได้สามารถเบิก (หรือไม่เบิก) ธุรกรรมสินค้าคงคลังที่เกี่ยวข้องกับบรรทัดใบสั่งขายและใบสั่งโอนย้ายด้วยตนเอง ในขณะที่กระบวนการคลังสินค้าอยู่ระหว่างประมวลผลแล้ว

ควรใช้ฟังก์ชันที่อธิบายไว้ที่นี่ เฉพาะในกรณีที่ระบบไม่สามารถเสร็จสิ้นการประมวลผลสแต็คกระบวนการคลังสินค้าในลักษณะปกติ ตามค่าเริ่มต้น เฉพาะผู้ใช้ที่มีบทบาทผู้ดูแลระบบเท่านั้นที่ได้รับอนุญาตให้ใช้ฟังก์ชันนี้ได้ อย่างไรก็ตาม คุณสามารถให้สิทธิ์เข้าถึงโดยการกําหนดสิทธิ์ *เลือกรายการขายด้วยตนเอง* ให้กับบทบาทอื่นๆ ตามที่คุณต้องการ

## <a name="turn-on-this-feature-for-your-system"></a>เปิดใช้งานคุณลักษณะนี้สำหรับระบบของคุณ

ก่อนที่คุณจะสามารถใช้คุณลักษณะที่อธิบายไว้ในบทความนี้ได้ ต้องมีการเปิดใช้งานในระบบของคุณ ผู้ดูแลระบบสามารถใช้การตั้งค่า [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) เพื่อตรวจสอบสถานะของคุณลักษณะและเปิดใช้งาน ในพื้นที่ทำงาน **การจัดการคุณลักษณะ** คุณลักษณะจะแสดงโดยใช้ชื่อต่อไปนี้:

- *บริการการเลือกรายการขายด้วยตนเองสำหรับผู้ดูแลระบบหรือผู้ใช้ที่ไว้ใจได้ที่คล้ายกัน*<br>(เริ่มจาก Supply Chain Management เวอร์ชัน 10.0.25 คุณลักษณะนี้เป็นแบบบังคับ และไม่สามารถปิดได้)
- *บริการการเลือกรายการโอนย้ายด้วยตนเองสำหรับผู้ดูแลระบบหรือผู้ใช้ที่ไว้ใจได้ที่คล้ายกัน*

## <a name="correct-transactions-related-to-sales-or-transfer-order-lines"></a>แก้ไขธุรกรรมที่เกี่ยวข้องกับรายการใบสั่งขายหรือใบสั่งโอนย้าย

ใช้กระบวนงานต่อไปนี้ เพื่อแก้ไขธุรกรรมที่เกี่ยวข้องกับรายการใบสั่งขายหรือใบสั่งโอนย้าย

1. ให้ทำตามหนึ่งในขั้นตอนต่อไปนี้ ขึ้นอยู่กับชนิดของใบสั่งที่คุณต้องการแก้ไข:

    - เมื่อต้องการแก้ไขธุรกรรมที่เกี่ยวข้องกับใบสั่งขาย ให้ไปที่ **การจัดการคลังสินค้า \> งานประจำงวด \> ล้าง \> เลือกรายการขายด้วยตนเอง**
    - เมื่อต้องการแก้ไขธุรกรรมที่เกี่ยวข้องกับการโอนย้าย ให้ไปที่ **การจัดการคลังสินค้า \> งานประจำงวด \> ล้าง \> เลือกรายการโอนย้ายด้วยตนเอง**

1. บนหน้า **เลือกรายการขายด้วยตนเอง** หรือ **เลือกรายการโอนย้ายด้วยตนเอง** ใช้ตัวกรองข้อมูลที่ด้านบนของกริดเพื่อค้นหาบรรทัดที่คุณค้นหา แล้วเลือกบรรทัดใบสั่งเป้าหมายในกริดด้านบน
1. ใช้แท็บ **ธุรกรรมสินค้าคงคลัง** **รายการสินค้า** **รายการงาน** และ **รายการคอนเทนเนอร์** ในส่วนด้านล่าง เพื่อดูข้อมูลเพิ่มเติมเกี่ยวกับบรรทัดที่เลือก ข้อมูลบนแท็บเหล่านี้จะแสดงภาพรวมพื้นฐานของกระบวนการคลังสินค้าที่เกี่ยวข้อง และสถานะของกระบวนการคลังสินค้า
1. บนบานหน้าต่างการดำเนินการ ให้เลือกหน้า **เลือก** เพื่อเปิดรายการใบสั่งที่เลือกบนหน้า **เลือก** สำหรับธุรกรรมสินค้าคงคลัง คุณสามารถทำขั้นตอนนี้ให้เสร็จสมบูรณ์ได้ แม้กับรายการใบสั่งที่ถูกออกใช้ไปยังคลังสินค้าแล้ว (โดยปกติ ไม่สามารถเปิดรายการใบสั่งที่ออกใช้ไปยังคลังสินค้าแล้ว บนหน้า **เลือก** ได้)

    > [!NOTE]
    > คุณอาจได้รับคําเตือนหลายคําเตือนเมื่อคุณเปิดหน้า **เลือก** ปฏิบัติการใดๆ ที่คําเตือนเหล่านี้แนะนา ตัวอย่างเช่น คุณอาจได้รับคําเตือนเกี่ยวกับรายการใบสั่งที่เชื่อมโยงกับงานของคลังสินค้า ในกรณีนี้ ควรลองยกเลิกงานโดยใช้ฟังก์ชัน [ยกเลิกงาน](cancel-warehouse-work.md) มาตรฐาน ก่อนที่คุณจะแก้ไขด้วยตนเอง

1. เลือกบรรทัดในกริด **ธุรกรรม** แล้วเลือก **เพิ่มบรรทัดการเบิก** บนแถบเครื่องมือ **ธุรกรรม**
1. รายการจะถูกเลือกจะย้ายไปยังกริด **รายการที่เลือก** ตั้งค่าค่าที่ถูกต้องให้กับคอลัมน์ใดๆ ที่ขาดข้อมูลที่ต้องการ (ตัวอย่างเช่น ระบุสถานที่และป้ายทะเบียนที่สินค้าควรถูกเบิก/ยกเลิกการเบิกสินค้ามา)
1. เลือก **ยืนยันการเบิกสินค้าทั้งหมด** บนแถบเครื่องมือ **รายการเบิกสินค้า**

## <a name="correct-load-line-quantities"></a>แก้ไขปริมาณรายการจำนวนงาน

ใช้กระบวนงานต่อไปนี้เพื่อแก้ไขปริมาณรายการจำนวนงาน

1. ให้ทำตามหนึ่งในขั้นตอนต่อไปนี้ ขึ้นอยู่กับชนิดของใบสั่งที่คุณต้องการแก้ไข:

    - เมื่อต้องการแก้ไขธุรกรรมที่เกี่ยวข้องกับใบสั่งขาย ให้ไปที่ **การจัดการคลังสินค้า \> งานประจำงวด \> ล้าง \> เลือกรายการขายด้วยตนเอง**
    - เมื่อต้องการแก้ไขธุรกรรมที่เกี่ยวข้องกับการโอนย้าย ให้ไปที่ **การจัดการคลังสินค้า \> งานประจำงวด \> ล้าง \> เลือกรายการโอนย้ายด้วยตนเอง**

1. บนหน้า **เลือกรายการขายด้วยตนเอง** หรือ **เลือกรายการโอนย้ายด้วยตนเอง** ใช้ตัวกรองข้อมูลที่ด้านบนของกริดเพื่อค้นหาบรรทัดที่คุณค้นหา แล้วเลือกบรรทัดใบสั่งเป้าหมายในกริดด้านบน
1. บนแท็บ **รายการสินค้า** ในส่วนด้านล่าง ให้เลือก **แก้ไขรายการสินค้าด้วยตนเอง** บนแถบเครื่องมือ
1. ในหน้า **แก้ไขรายการสินค้าด้วยตนเอง** ในกริด **ธุรกรรมสินค้าคงคลัง** ให้ตรวจทานธุรกรรมสินค้าคงคลังที่เกี่ยวข้องกับรายการสินค้าที่เลือก
1. ในกริดด้านบน ให้แก้ไขปริมาณรายการสินค้าในคอลัมน์ต่อไปนี้ ตามที่ต้องการ

    - **ปริมาณของงานที่สร้าง**
    - **ปริมาณที่เบิกสินค้า**
    - **ปริมาณการส่งสินค้าผ่านศูนย์เปลี่ยนถ่ายสินค้าที่วางแผนไว้**

    ระบบจะตรวจสอบความถูกต้องของการเปลี่ยนแปลงใดๆ ที่คุณเปลี่ยนแปลงที่คอลัมน์เหล่านี้

[!INCLUDE[footer-include](../../includes/footer-banner.md)]
