---
title: ติดตั้งและเชื่อมต่อแอป Warehouse Management บนมือถือ
description: บทความนี้จะอธิบายวิธีการติดตั้งแอปคลังสินค้าบนมือถือในแต่ละอุปกรณ์เคลื่อนที่ของคุณ และการกำหนดค่าเพื่อเชื่อมต่อกับสภาพแวดล้อม Microsoft Dynamics 365 Supply Chain Management ของคุณ
author: Mirzaab
ms.date: 02/03/2021
ms.topic: article
ms.prod: ''
ms.technology: ''
ms.search.form: SysAADClientTable, WHSMobileAppField, WHSMobileAppFieldPriority, WHSRFMenu, WHSRFMenuItem, WHSWorker
audience: Application User, IT Pro
ms.reviewer: kamaybac
ms.custom: 267694
ms.assetid: d95d43b2-13ff-4189-a71a-3a1fb57d55ed
ms.search.region: global
ms.search.industry: Manufacturing
ms.author: mirzaab
ms.search.validFrom: 2021-02-28
ms.dyn365.ops.version: 10.0.17
ms.openlocfilehash: ec2a9f5ca6d6735e675defda6782738da7814c01
ms.sourcegitcommit: f2501d93ffc1c7bf4e0daa78e63bc37528ef2358
ms.translationtype: HT
ms.contentlocale: th-TH
ms.lasthandoff: 07/18/2022
ms.locfileid: "9171469"
---
# <a name="install-and-connect-the-warehouse-management-mobile-app"></a>ติดตั้งและเชื่อมต่อแอป Warehouse Management บนมือถือ

[!include [banner](../includes/banner.md)]

บทความนี้จะอธิบายวิธีการดาวน์โหลดและติดตั้งแอป Warehouse Management บนมือถือ ในแต่ละอุปกรณ์เคลื่อนที่ของคุณ และวิธีกำหนดค่าแอปเพื่อเชื่อมต่อกับสภาพแวดล้อม Supply Chain Management ของคุณ คุณสามารถกำหนดค่าแต่ละอุปกรณ์ด้วยตนเองหรือคุณสามารถนำเข้าการตั้งค่าการเชื่อมต่อผ่านไฟล์หรือโดยการสแกนรหัส QR

## <a name="system-requirements"></a>ความต้องการของระบบ

แอป Warehouse Management บนมือถือ พร้อมใช้งานทั้งในระบบปฏิบัติการ Windows และ Google Android เมื่อต้องการใช้แอป คุณต้องติดตั้งระบบปฏิบัติการต่อไปนี้อย่างใดอย่างหนึ่งบนอุปกรณ์เคลื่อนที่ของคุณ

- Windows 10 (Universal Windows Platform \[UWP\]) ตุลาคม 2018 อัปเดต 1809 (สร้าง 10.0.17763) หรือรุ่นที่ใหม่กว่า
- Android 4.4 หรือรุ่นใหม่กว่า

## <a name="turn-warehouse-management-mobile-app-features-on-or-off-in-supply-chain-management"></a>เปิดหรือปิดคุณลักษณะแอป Warehouse Management บนมือถือใน Supply Chain Management

หากต้องการใช้แอป Warehouse Management บนมือถือ คุณต้องเปิดคุณลักษณะ *การตั้งค่าผู้ใช้ ไอคอน และชื่อขั้นตอนต่างๆ ของคุณลักษณะแอปคลังสินค้าใหม่* ในระบบของคุณ เริ่มจาก Supply Chain Management รุ่น 10.0.25 คุณลักษณะนี้เป็นแบบบังคับและไม่สามารถปิดได้ ถ้าคุณเรียกใช้รุ่นที่เก่ากว่า 10.0.25 ผู้ดูแลระบบสามารถเปิดหรือปิดฟังก์ชันนี้ได้โดยค้นหาคุณลักษณะ *การตั้งค่าผู้ใช้ ไอคอน และชื่อขั้นตอนต่างๆ ของคุณลักษณะแอปคลังสินค้าใหม่* ในพื้นที่ทำงาน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md)

## <a name="get-the-warehouse-management-mobile-app"></a>รับแอป Warehouse Management บนมือถือ

สำหรับการปรับใช้ที่มีขนาดเล็ก โดยทั่วไปคุณอาจติดตั้งแอปบนแต่ละอุปกรณ์จากร้านค้าที่เกี่ยวข้อง แล้วกำหนดค่าการเชื่อมต่อกับสภาพแวดล้อมที่คุณกำลังใช้งานด้วยตนเอง

เพื่อการปรับใช้ที่ใหญ่ขึ้น คุณสามารถกําหนดการปรับใช้แอป และ/หรือการตั้งค่าคอนฟิกโดยอัตโนมัติ ซึ่งอาจสะดวกขึ้นถ้าคุณจัดการอุปกรณ์หลายรายการ ตัวอย่างเช่น คุณอาจใช้การจัดการอุปกรณ์เคลื่อนที่และโซลูชันการจัดการแอปสำหรับอุปกรณ์เคลื่อนที่ เช่น [Microsoft Intune](/mem/intune/fundamentals/what-is-intune) สำหรับข้อมูลเกี่ยวกับวิธีการใช้ Intune เพื่อเพิ่มแอปพลิเคชัน ให้ดูที่ [เพิ่มแอปไปยัง Microsoft Intune](/mem/intune/apps/apps-add)

### <a name="install-the-app-from-an-app-store"></a>ติดตั้งแอปจากร้านค้าแอป

วิธีที่ง่ายที่สุดในการติดตั้งแอปบนอุปกรณ์เดียวคือการติดตั้งจากร้านค้าแอป ซึ่งจะมีเวอร์ชันที่พร้อมใช้งานทั่วไปล่าสุดเสมอ Microsoft Intune ยังสามารถดึงข้อมูลแอปจากร้านค้าแอปได้ ใช้ลิงก์ใดลิงก์หนึ่งต่อไปนี้ เพื่อติดตั้งแอปจากร้านค้าแอป

- **Windows (UWP):** [การจัดการคลังสินค้าบน Microsoft Store](https://www.microsoft.com/store/apps/9pd35cdqcmg3)

- **Android:** [การจัดการคลังสินค้าบน Google Play Store](https://play.google.com/store/apps/details?id=com.Microsoft.WarehouseManagement)

### <a name="download-the-app-from-microsoft-app-center"></a>ดาวน์โหลดแอปจาก Microsoft App Center

อีกวิธีหนึ่งในการติดตั้งจากร้านค้าแอป คุณสามารถดาวน์โหลดแอปจาก Microsoft App Center แทนได้ App Center จะให้แพคเกจที่สามารถติดตั้งได้ ซึ่งคุณสามารถไซด์โหลดได้ นอกจากเวอร์ชันปัจจุบันแล้ว App Center ยังช่วยให้คุณสามารถดาวน์โหลดเวอร์ชันก่อนหน้านี้ได้ และอาจแสดงเวอร์ชันพรีวิวที่มีคุณลักษณะที่กำลังจะมาถึงในเร็วๆ นี้ ที่คุณสามารถทดลองได้ เมื่อต้องการดาวน์โหลดเวอร์ชันปัจจุบัน ก่อนหน้านี้ หรือเวอร์ชันพรีวิวของแอป Warehouse Management บนมือถือ จาก Microsoft App Center ให้ใช้ลิงก์ใดลิงก์หนึ่งต่อไปนี้

- **Windows (UWP):** [การจัดการคลังสินค้า (Windows)](https://go.microsoft.com/fwlink/?linkid=2154406)  
    หากต้องการทราบคําแนะนําเกี่ยวกับวิธีการติดตั้งแพคเกจที่ดาวน์โหลดบนอุปกรณ์ Windows แล้วตั้งค่าใบรับรองที่จำเป็น ให้ดูที่ [ติดตั้งการสร้างจาก App Center](/appcenter/distribution/installation)

- **Android:** [การจัดการคลังสินค้า (Android)](https://go.microsoft.com/fwlink/?linkid=2154613)  
    หากคุณดาวน์โหลดรุ่นพรีวิว คุณต้องดำเนินการขั้นตอนเพิ่มเติมสองสามขั้นตอนเพื่อติดตั้ง สำหรับรายละเอียด โปรดดู [การทดสอบ แอป Android](/appcenter/distribution/testers/testing-android)

## <a name="create-a-web-service-application-in-azure-active-directory"></a><a name="create-service"></a>สร้างแอปพลิเคชันบริการใน Azure Active Directory

เพื่อเปิดใช้งานแอป Warehouse Management บนมือถือ ให้โต้ตอบกับเซิร์ฟเวอร์ Supply Chain Management ที่เฉพาะเจาะจง คุณต้องลงทะเบียนแอปพลิเคชันบริการเว็บสำหรับผู้เช่า Supply Chain Management ใน Azure Active Directory (Azure AD) กระบวนการต่อไปนี้แสดงวิธีหนึ่งที่จะทำให้งานเสร็จสมบูรณ์ สำหรับข้อมูลและทางเลือกโดยละเอียด ให้ดูที่ลิงก์หลังจากกระบวนการ

1. ในเว็บเบราเซอร์ ไปที่ [https://portal.azure.com](https://portal.azure.com/)
1. ป้อนชื่อและรหัสผ่านของผู้ใช้ที่มีสิทธิ์เข้าถึงการสมัครใช้งาน Azure
1. ในพอร์ทัล Azure ในบานหน้าต่างนำทางด้านซ้าย ให้เลือก **Azure Active Directory**

    ![Azure Active Directory.](media/app-connect-azure-aad.png "Azure Active Directory")

1. ตรวจสอบให้แน่ใจว่าคุณกำลังทำงานกับอินสแตนซ์ Azure AD ที่ใช้โดย Supply Chain Management
1. ในรายการ **จัดการ** เลือก **การลงทะเบียนแอป**

    ![การลงทะเบียนแอป](media/app-connect-azure-register.png "การลงทะเบียนแอป")

1. บนแถบเครื่องมือ ให้เลือก **การลงทะเบียนใหม่** เพื่อเปิดตัวช่วย **ลงทะเบียนแอปพลิเคชัน**
1. ป้อนชื่อของแอปพลิเคชันและ เลือกตัวเลือก **บัญชีในไดเรกทอรีขององค์กรนี้เท่านั้น** แล้วเลือก **ลงทะเบียน**

    ![วิซาร์ดลงทะเบียนแอปพลิเคชัน](media/app-connect-azure-register-wizard.png "ตัวช่วยลงทะเบียนแอปพลิเคชัน")

1. การลงทะเบียนแอปใหม่ของคุณเปิดขึ้น จัดทำบันทึกของค่า **รหัสแอปพลิเคชัน (ไคลเอนต์)** เนื่องจากคุณจะต้องใช้ในภายหลัง จะมีการกล่าวถึงรหัสนี้ภายหลังในบทความนี้ว่า *รหัสไคลเอนต์*

    ![รหัสแอปพลิเคชัน (ไคลเอนต์)](media/app-connect-azure-app-id.png "รหัสแอปพลิเคชัน (ไคลเอนต์)")

1. ในรายการ **การจัดการ** เลือก **ใบรับรองและข้อมูลลับ** เลือกปุ่มใดอย่างหนึ่งต่อไปนี้โดยขึ้นอยู่กับวิธีการที่คุณต้องการกำหนดค่าแอปพลิเคชันสำหรับการตรวจสอบความถูกต้อง (สำหรับข้อมูลเพิ่มเติมให้ดูที่ส่วน [ตรวจสอบความถูกต้องโดยใช้ใบรับรองหรือข้อมูลลับของไคลเอนต์](#authenticate) ภายหลังในบทความนี้)

    - **การอัปโหลดใบรับรอง** – การอัปโหลดใบรับรองเพื่อใช้เป็นข้อมูลลับ เราขอแนะนำให้ใช้วิธีการนี้เนื่องจากมีความปลอดภัยมากกว่าและยังสามารถทำงานอัตโนมัติได้อย่างสมบูรณ์ ถ้าคุณกำลังเรียกใช้แอป Warehouse Management บนมือถือ บนอุปกรณ์ Windows ให้จดบันทึกค่า **รหัสประจำตัว** ที่แสดงอยู่ หลังจากที่คุณอัปโหลดใบรับรอง คุณจะต้องใช้ค่านี้เมื่อคุณกำหนดค่าใบรับรองบนอุปกรณ์ Windows
    - **ข้อมูลลับของไคลเอนต์ใหม่** – สร้างคีย์โดยป้อนคำอธิบายคีย์และระยะเวลาในส่วน **รหัสผ่าน** แล้วเลือก **เพิ่ม** ทำสำเนาของคีย์และจัดเก็บไว้อย่างปลอดภัย

    ![ใบรับรองและข้อมูลลับ](media/app-connect-azure-authentication.png "ใบรับรองและข้อมูลลับ")

สำหรับข้อมูลเพิ่มเติมเกี่ยวกับวิธีการตั้งค่าแอปพลิเคชันบริการเว็บใน Azure AD ให้ดูที่ทรัพยากรต่อไปนี้:

- สำหรับคำแนะนำที่แสดงวิธีการใช้ Windows PowerShell เพื่อตั้งค่าแอปพลิเคชันบริการเว็บใน Azure AD ให้ดูที่ [วิธีการ: ใช้ Azure PowerShell เพื่อสร้างผู้ใช้งานบริการด้วยใบรับรอง](/azure/active-directory/develop/howto-authenticate-service-principal-powershell)
- สำหรับรายละเอียดเพิ่มเติมเกี่ยวกับวิธีการสร้างแอปพลิเคชันบริการเว็บใน Azure AD ให้ดูที่บทความต่อไปนี้:

    - [การเริ่มต้นแบบด่วน: ลงทะเบียนแอปพลิเคชันด้วยฟอร์มข้อมูลเฉพาะของ Microsoft](/azure/active-directory/develop/quickstart-register-app)
    - [วิธีการ: ใช้พอร์ทัลเพื่อสร้างแอปพลิเคชัน Azure AD และผู้ใช้งานบริการที่สามารถเข้าถึงทรัพยากร](/azure/active-directory/develop/howto-create-service-principal-portal)

## <a name="create-and-configure-a-user-account-in-supply-chain-management"></a><a name="user-azure-ad"></a>สร้างและตั้งค่าคอนฟิกบัญชีผู้ใช้ใน Supply Chain Management

เมื่อต้องการเปิดใช้งาน Supply Chain Management เพื่อใช้แอปพลิเคชัน Azure AD ของคุณ ให้ทำตามขั้นตอนต่อไปนี้

1. สร้างผู้ใช้ที่สอดคล้องกับข้อมูลประจำตัวของผู้ใช้ สำหรับแอป Warehouse Management บนมือถือ:

    1. ใน Supply Chain Management ไปที่ **การจัดการระบบ \> ผู้ใช้ \> ผู้ใช้**
    1. สร้างผู้ใช้
    1. กำหนดบทบาท *ผู้ใช้อุปกรณ์เคลื่อนที่ของคลังสินค้า* ให้กับผู้ใช้

    ![กำหนดผู้ใช้อุปกรณ์เคลื่อนที่ของคลังสินค้า](media/app-connect-app-users.png "กำหนดผู้ใช้อุปกรณ์เคลื่อนที่ของคลังสินค้า")

1. เชื่อมโยงแอปพลิเคชัน Azure AD ของคุณกับผู้ใช้แอป Warehouse Management บนมือถือ:

    1. ไปที่ **การจัดการระบบ \> ตั้งค่า \> แอปพลิเคชัน Azure Active Directory**
    1. เลือก **สร้าง** ในบานหน้าต่างการดำเนินการเพื่อสร้างรายการ
    1. ในฟิลด์ **รหัสไคลเอนต์** ให้ป้อนรหัสไคลเอนต์ที่คุณได้บันทึกไว้ในส่วนก่อนหน้านี้
    1. ในฟิลด์ **ชื่อ** ป้อนชื่อ
    1. ในฟิลด์ **รหัสผู้ใช้** เลือกรหัสผู้ใช้ที่คุณสร้างขึ้น

    ![แอปพลิเคชัน Azure Active Directory](media/app-connect-aad-apps.png "แอปพลิเคชัน Azure Active Directory")

> [!TIP]
> วิธีหนึ่งในการใช้การตั้งค่าเหล่านี้คือการสร้างรหัสไคลเอนต์ใน Azure ให้กับอุปกรณ์จริงแต่ละชิ้นของคุณ แล้วเพิ่มรหัสไคลเอนต์แต่ละรหัสลงในหน้า **แอปพลิเคชัน Azure Active Directory** ถ้าอุปกรณ์หายไป คุณสามารถลบการเข้าถึง Supply Chain Management โดยการลบรหัสไคลเอนต์จากหน้านั้นได้อย่างง่ายดาย (วิธีการนี้จะใช้งานได้เนื่องจากข้อมูลประจำตัวของการเชื่อมต่อที่บันทึกบนอุปกรณ์แต่ละเครื่องยังระบุรหัสไคลเอนต์ ตามที่อธิบายไว้ในภายหลังในบทความนี้)
>
> นอกจากนี้ ภาษาเริ่มต้น รูปแบบตัวเลข และการตั้งค่าโซนเวลาของรหัสไคลเอนต์แต่ละรหัสยังสร้างขึ้นตามการการตั้งค่าลักษณะที่ตั้งค่าไว้ให้กับค่า **รหัสผู้ใช้** ที่แมปที่นี่ด้วย ดังนั้น คุณจึงอาจใช้การกําหนดลักษณะเหล่านั้นเพื่อสร้างการตั้งค่าเริ่มต้นให้กับอุปกรณ์แต่ละตัวหรือชุดของอุปกรณ์ตามรหัสไคลเอนต์ อย่างไรก็ตาม การตั้งค่าเริ่มต้นเหล่านี้จะถูกแทนที่หากมีการกําหนดให้กับ *บัญชีผู้ใช้แอปคลังสินค้า* ที่ผู้ปฏิบัติงานใช้ลงชื่อเข้าใช้บนอุปกรณ์ด้วย (สำหรับข้อมูลเพิ่มเติม โปรดดูที่ [บัญขีผู้ใช้อุปกรณ์เคลื่อนที่](mobile-device-work-users.md))

## <a name="authenticate-by-using-a-certificate-or-client-secret"></a><a name="authenticate"></a>ตรวจสอบความถูกต้องโดยใช้ใบรับรองหรือข้อมูลลับของไคลเอนต์

การตรวจสอบความถูกต้องด้วย Azure AD ที่มีวิธีที่ปลอดภัยในการเชื่อมต่ออุปกรณ์เคลื่อนที่กับ Supply Chain Management คุณสามารถตรวจสอบความถูกต้องโดยใช้ข้อมูลลับของไคลเอนต์หรือใบรับรองก็ได้ ถ้าคุณจะนำเข้าการตั้งค่าการเชื่อมต่อ เราขอแนะนำให้คุณใช้ใบรับรองแทนข้อมูลลับของไคลเอนต์ เนื่องจากข้อมูลลับของไคลเอนต์ต้องจัดเก็บไว้อย่างปลอดภัยเสมอ คุณจึงไม่สามารถนำเข้าได้จากไฟล์การตั้งค่าการเชื่อมต่อหรือรหัส QR ดังที่อธิบายไว้ในบทความนี้ในภายหลัง

ใบรับรองสามารถใช้เป็นข้อมูลลับเพื่อพิสูจน์ข้อมูลเฉพาะตัวของแอปพลิเคชันเมื่อมีการร้องขอโทเคน ส่วนสาธารณะของใบรับรองถูกอัปโหลดไปยังการลงทะเบียนแอปในพอร์ทัล Azure ในขณะที่ต้องจัดวางใบรับรองแบบเต็มบนอุปกรณ์แต่ละเครื่องที่มีการติดตั้งแอป Warehouse Management บนมือถือ องค์กรของคุณเป็นผู้รับผิดชอบในการจัดการใบรับรองในแง่ของการหมุนเวียนและอื่นๆ คุณสามารถใช้ใบรับรองที่มีการลงชื่อด้วยตนเองได้ แต่คุณควรใช้ใบรับรองที่ไม่สามารถส่งออกได้เสมอ

คุณต้องทำให้ใบรับรองพร้อมใช้งานเฉพาะบนอุปกรณ์แต่ละเครื่องที่คุณเรียกใช้แอป Warehouse Management บนมือถือ สำหรับข้อมูลเกี่ยวกับวิธีการจัดการใบรับรองสำหรับอุปกรณ์ที่ควบคุมโดย Intune ถ้าคุณกำลังใช้ Intune ให้ดูที่ [การใช้ใบรับรองสำหรับการรับรองความถูกต้องใน Microsoft Intune](/mem/intune/protect/certificates-configure)

## <a name="configure-the-warehouse-management-mobile-app-for-cloud-and-edge-scale-units"></a>ตั้งค่าคอนฟิกแอป Warehouse Management บนมือถือสำหรับสเกลยูนิตในระบบคลาวด์และแบบปลายทาง

ต้องมีขั้นตอนเพิ่มเติมสองสามขั้นตอนหากคุณวางแผนที่จะเรียกใช้แอป Warehouse Management บนมือถือกับสเกลยูนิตในระบบคลาวด์และแบบปลายทาง สำหรับคำแนะนำ ให้ดูที่ [ตั้งค่าคอนฟิกแอป Warehouse Management บนมือถือสำหรับสเกลยูนิตในระบบคลาวด์และแบบปลายทาง](../cloud-edge/cloud-edge-workload-setup-warehouse-app.md)

## <a name="configure-the-application-by-importing-connection-settings"></a>กำหนดค่าแอปพลิเคชันโดยการนำเข้าการตั้งค่าการเชื่อมต่อ

เพื่อให้สามารถบำรุงรักษาและปรับใช้แอปพลิเคชันบนอุปกรณ์เคลื่อนที่จำนวนมากได้ง่ายขึ้น คุณสามารถนำเข้าการตั้งค่าการเชื่อมต่อแทนที่จะป้อนด้วยตนเองในแต่ละอุปกรณ์ ส่วนนี้จะอธิบายถึงวิธีการสร้างและนำเข้าการตั้งค่า

### <a name="create-a-connection-settings-file-or-qr-code"></a>สร้างไฟล์การตั้งค่าการเชื่อมต่อหรือรหัส QR

คุณสามารถนำเข้าการตั้งค่าการเชื่อมต่อจากไฟล์หรือรหัส QR สำหรับทั้งสองวิธี คุณต้องสร้างไฟล์การตั้งค่าก่อนที่จะใช้รูปแบบและไวยากรณ์ของ JavaScript Object Notation (JSON) ไฟล์ต้องมีรายการการเชื่อมต่อที่มีการเชื่อมต่อแต่ละรายการที่จำเป็นต้องเพิ่ม ตารางต่อไปนี้สรุปพารามิเตอร์ที่คุณต้องระบุในไฟล์การตั้งค่าการเชื่อมต่อ

| พารามิเตอร์ | คำอธิบาย |
|---|---|
| ConnectionName | ระบุชื่อของการตั้งค่าการเชื่อมต่อ ความยาวสูงสุดคือ 20 อักขระ เนื่องจากค่านี้เป็นตัวระบุเฉพาะสำหรับการตั้งค่าการเชื่อมต่อ ให้ตรวจสอบให้แน่ใจว่ามีเฉพาะในรายการ ถ้ามีการเชื่อมต่อที่มีชื่อเดียวกันอยู่แล้วบนอุปกรณ์นั้น มันจะถูกแทนที่ด้วยการตั้งค่าจากไฟล์ที่นำเข้า |
| ActiveDirectoryClientAppId | ระบุรหัสของไคลเอนต์ที่คุณได้บันทึกไว้ในขณะที่คุณกำลังตั้งค่า Azure AD ในส่วน [สร้างแอปพลิเคชันบริการเว็บใน Azure Active Directory](#create-service) |
| ActiveDirectoryResource | ระบุ URL รากของ Supply Chain Management |
| ActiveDirectoryTenant | ระบุชื่อโดเมน Azure AD ที่คุณกำลังใช้ร่วมกับเซิร์ฟเวอร์ Supply Chain Management ค่านี้มีฟอร์ม `https://login.windows.net/<your-Azure-AD-domain-name>` นี่คือตัวอย่าง: `https://login.windows.net/contosooperations.onmicrosoft.com` สำหรับข้อมูลเพิ่มเติมเกี่ยวกับวิธีค้นหาชื่อโดเมน Azure AD ของคุณ โปรดดูที่ [การระบุรหัสที่สําคัญของผู้ใช้](/partner-center/find-ids-and-domain-names) |
| บริษัท | ระบุนิติบุคคลใน Supply Chain Management ที่คุณต้องการให้แอปพลิเคชันเชื่อมต่อด้วย |
| ConnectionType | (ไม่จำเป็น) ระบุว่าการตั้งค่าการเชื่อมต่อควรใช้ใบรับรองหรือข้อมูลลับของไคลเอนต์ในการเชื่อมต่อกับสภาพแวดล้อม ค่าที่ถูกต้องคือ *"certificate"* และ *"clientsecret"* ค่าเริ่มต้นคือ *"certificate"*<p>**หมายเหตุ:** ไม่สามารถนำเข้าข้อมูลลับของไคลเอนต์</p> |
| IsEditable | (ไม่จำเป็น) ระบุว่าผู้ใช้แอปพลิเคชันควรสามารถแก้ไขการตั้งค่าการเชื่อมต่อได้หรือไม่ ค่าที่ถูกต้องคือ *"จริง"* และ *"เท็จ"* ค่าเริ่มต้นคือ *"จริง"* |
| IsDefault | (ไม่จำเป็น) ระบุว่าการเชื่อมต่อเป็นการเชื่อมต่อเริ่มต้นหรือไม่ การเชื่อมต่อที่ตั้งค่าไว้เป็นการเชื่อมต่อเริ่มต้นจะถูกเลือกไว้ก่อนโดยอัตโนมัติเมื่อเปิดแอป การเชื่อมต่อเดียวเท่านั้นที่สามารถถูกตั้งค่าเป็นการเชื่อมต่อเริ่มต้น ค่าที่ถูกต้องคือ *"จริง"* และ *"เท็จ"* ค่าเริ่มต้นคือ *เท็จ* |
| CertificateThumbprint | (ไม่จำเป็น) สำหรับอุปกรณ์ Windows คุณสามารถระบุรหัสประจำตัวของใบรับรองสำหรับการเชื่อมต่อได้ สำหรับอุปกรณ์ Android ผู้ใช้แอปพลิเคชันต้องเลือกใบรับรองในครั้งแรกที่มีการใช้การเชื่อมต่อ |

ตัวอย่างต่อไปนี้แสดงไฟล์การตั้งค่าการเชื่อมต่อที่มีผลบังคับใช้ที่มีการเชื่อมต่อสองรายการ อย่างที่คุณสังเกตเห็น รายชื่อการเชื่อมต่อ (ชื่อ *"ConnectionList"* ในไฟล์) เป็นออบเจ็กต์ที่มีแถวลำดับซึ่งจัดเก็บแต่ละการเชื่อมต่อเป็นออบเจ็กต์ แต่ละอ็อบเจกต์ต้องมีอยู่ในวงเล็บปีกกา ({}) และคั่นด้วยเครื่องหมายจุลภาคและต้องมีการแนบแถวลำดับในวงเล็บ (\[\])

```json
{
    "ConnectionList": [
        {
            "ActiveDirectoryClientAppId":"aaaaaaaa-bbbb-ccccc-dddd-eeeeeeeeeeee",
            "ConnectionName": "Connection1",
            "ActiveDirectoryResource": "https://yourenvironment.cloudax.dynamics.com",
            "ActiveDirectoryTenant": "https://login.windows.net/contosooperations.onmicrosoft.com",
            "Company": "USMF",
            "IsEditable": false,
            "IsDefaultConnection": true,
            "CertificateThumbprint": "aaaabbbbcccccdddddeeeeefffffggggghhhhiiiii",
            "ConnectionType": "certificate"
        },
        {
            "ActiveDirectoryClientAppId":"aaaaaaaa-bbbb-ccccc-dddd-eeeeeeeeeeee",
            "ConnectionName": "Connection2",
            "ActiveDirectoryResource": "https://yourenvironment2.cloudax.dynamics.com",
            "ActiveDirectoryTenant": "https://login.windows.net/contosooperations.onmicrosoft.com",
            "Company": "USMF",
            "IsEditable": true,
            "IsDefaultConnection": false,
            "ConnectionType": "clientsecret"
        }
    ]
}
```

คุณสามารถบันทึกข้อมูลเป็นไฟล์ JSON หรือสร้างรหัส QR ที่มีเนื้อหาเดียวกันได้ ถ้าคุณบันทึกข้อมูลเป็นไฟล์เราขอแนะนำให้คุณบันทึกข้อมูลดังกล่าวโดยใช้ชื่อเริ่มต้น *connections.json* โดยเฉพาะอย่างยิ่งถ้าคุณจะจัดเก็บไว้ในตำแหน่งที่ตั้งเริ่มต้นบนแต่ละอุปกรณ์เคลื่อนที่

### <a name="save-the-connection-settings-file-on-each-device"></a>บันทึกไฟล์การตั้งค่าการเชื่อมต่อบนอุปกรณ์แต่ละเครื่อง

โดยทั่วไปคุณจะใช้เครื่องมือการจัดการอุปกรณ์หรือสคริปต์เพื่อกระจายไฟล์การตั้งค่าการเชื่อมต่อไปยังอุปกรณ์แต่ละตัวที่คุณกำลังจัดการ ถ้าคุณใช้ชื่อและตำแหน่งที่ตั้งเริ่มต้นเมื่อคุณบันทึกไฟล์การตั้งค่าการเชื่อมต่อบนอุปกรณ์แต่ละรายการ แอป Warehouse Management บนมือถือจะนำเข้าโดยอัตโนมัติ ถึงแม้ว่าจะเป็นครั้งแรกที่เรียกใช้หลังจากที่ติดตั้งแอปก็ตาม ถ้าคุณใช้ชื่อหรือตำแหน่งที่ตั้งที่กำหนดเองสำหรับไฟล์ ผู้ใช้แอปพลิเคชันต้องระบุค่าในระหว่างการเรียกใช้ครั้งแรก อย่างไรก็ตาม แอปจะยังคงใช้ชื่อและตำแหน่งที่ตั้งที่ระบุต่อไปหลังจากนั้น

ทุกครั้งที่เริ่มต้น แอปจะนำเข้าการตั้งค่าการเชื่อมต่อจากตำแหน่งที่ตั้งก่อนหน้านี้อีกครั้งเพื่อตรวจสอบว่ามีการเปลี่ยนแปลงใดๆ หรือไม่ แอปจะอัปเดตเฉพาะการเชื่อมต่อที่มีชื่อเดียวกันกับการเชื่อมต่อในไฟล์การตั้งค่าการเชื่อมต่อ การเชื่อมต่อที่ผู้ใช้สร้างขึ้นซึ่งใช้ชื่ออื่นจะไม่ได้รับการอัปเดต

คุณไม่สามารถลบการเชื่อมต่อโดยใช้ไฟล์การตั้งค่าการเชื่อมต่อได้

เมื่อได้รับการกล่าวถึงแล้ว ชื่อไฟล์เริ่มต้นคือการ *เชื่อมต่อ json* ตำแหน่งที่ตั้งของไฟล์เริ่มต้นจะขึ้นอยู่กับว่าคุณกำลังใช้อุปกรณ์ Windows หรืออุปกรณ์ Android:

- **Windows:** `C:\Users\<User>\AppData\Local\Packages\Microsoft.WarehouseManagement_8wekyb3d8bbwe\LocalState`
- **Android:** `Android\data\com.Microsoft.WarehouseManagement\files`

โดยทั่วไปเส้นทางจะถูกสร้างขึ้นโดยอัตโนมัติหลังจากเรียกใช้แอปพลิเคชันครั้งแรก อย่างไรก็ตาม คุณสามารถสร้างด้วยตนเองได้ถ้าคุณต้องโอนย้ายไฟล์การตั้งค่าการเชื่อมต่อไปยังอุปกรณ์ก่อนการติดตั้ง

> [!NOTE]
> ถ้ามีการถอนการติดตั้งแอป พาธเริ่มต้นและเนื้อหาจะถูกลบออก

### <a name="import-the-connection-settings"></a>นำเข้าการตั้งค่าการเชื่อมต่อ

ทำตามขั้นตอนต่อไปนี้ในการนำเข้าการตั้งค่าการเชื่อมต่อจากไฟล์หรือรหัส QR

1. เริ่มต้นแอป Warehouse Management บนมือถือ บนอุปกรณ์เคลื่อนที่ของคุณ ครั้งแรกที่คุณเริ่มต้นแอป จะมีข้อความต้อนรับแสดงขึ้น เลือก **เลือกการเชื่อมต่อ**

    ![ข้อความต้อนรับ](media/app-configure-welcome-screen.png "ข้อความต้อนรับ")

1. ถ้าคุณกำลังนำเข้าการตั้งค่าการเชื่อมต่อจากไฟล์ และชื่อและตำแหน่งที่ตั้งเริ่มต้นถูกใช้เมื่อไฟล์ถูกบันทึก แอปนั้นอาจพบไฟล์แล้ว ในกรณีนี้ ให้ข้ามไปยังขั้นตอนที่ 4 หรือ เลือก **ตั้งค่าการเชื่อมต่อ** แล้วไปที่ขั้นตอนที่ 3 ต่อไป

    ![ตั้งค่าการเชื่อมต่อ](media/app-configure-set-up-connection.png "ตั้งค่าการเชื่อมต่อ")

1. ในกล่องโต้ตอบ **การตั้งค่าการเชื่อมต่อ** ให้เลือก **เพิ่มจากไฟล์** หรือ **เพิ่มจากรหัส QR** ทั้งนี้ขึ้นอยู่กับว่าคุณต้องการนําเข้าการตั้งค่าอย่างไร:

    - ถ้าคุณกำลังนําเข้าการตั้งค่าการเชื่อมต่อจากไฟล์ ให้เลือก **เพิ่มจากไฟล์** เลือกดูไฟล์บนอุปกรณ์ของคุณ และเลือกไฟล์นั้น ถ้าคุณเลือกตำแหน่งที่ตั้งที่กำหนดเอง แอปจะจัดเก็บและใช้งานในครั้งต่อไปโดยอัตโนมัติ
    - ถ้าคุณกำลังนำเข้าการตั้งค่าการเชื่อมต่อโดยการสแกนรหัส QR ให้เลือก **เพิ่มจากรหัส QR** แอปจะแสดงพร้อมท์ให้คุณอนุญาตให้ใช้กล้องของอุปกรณ์ หลังจากที่คุณให้สิทธิการได้รับอนุญาตแล้ว กล้องจะเริ่มต้นขึ้นเพื่อให้คุณสามารถใช้งานได้สำหรับการสแกน ทั้งนี้ขึ้นอยู่กับคุณภาพของกล้องของอุปกรณ์และความซับซ้อนของรหัส QR คุณอาจพบว่ามันยากที่จะได้รับการสแกนที่ถูกต้อง ในกรณีดังกล่าวให้ลองลดความซับซ้อนของรหัส QR ด้วยการสร้างการเชื่อมต่อเพียงครั้งเดียวเท่านั้นสำหรับแต่ละรหัส QR (ขณะนี้คุณสามารถใช้กล้องของอุปกรณ์เพื่อสแกนรหัส QR เท่านั้น)

    ![เมนูการตั้งค่าการเชื่อมต่อ](media/app-configure-connection-setup-flyout.png "เมนูการตั้งค่าการเชื่อมต่อ")

1. เมื่อโหลดการตั้งค่าการเชื่อมต่อเสร็จเรียบร้อยแล้ว การเชื่อมต่อที่เลือกจะแสดงขึ้น

    ![การตั้งค่าการเชื่อมต่อที่โหลด](media/app-configure-select-connection.png "การตั้งค่าการเชื่อมต่อที่โหลด")

1. ถ้าคุณกำลังใช้อุปกรณ์ Android และใช้ใบรับรองสำหรับการรับรองความถูกต้อง อุปกรณ์จะพร้อมท์ให้คุณเลือกใบรับรอง

    ![เลือกพร้อมท์ใบรับรองบนอุปกรณ์ Android](media/app-configure-select-certificate.png "เลือกพร้อมท์ใบรับรอง บนอุปกรณ์ Android")

1. แอปเชื่อมต่อกับเซิร์ฟเวอร์ Supply Chain Management ของคุณและแสดงหน้าลงชื่อเข้าใช้

    ![หน้าลงชื่อเข้าใช้](media/app-configure-sign-in-page.png "หน้าลงชื่อเข้าใช้")

## <a name="manually-configure-the-application"></a><a name="config-manually"></a>กำหนดค่าแอปพลิเคชันด้วยตนเอง

ถ้าคุณไม่มีไฟล์ หรือรหัส QR คุณต้องกำหนดค่าแอปบนอุปกรณ์ด้วยตนเอง เพื่อเชื่อมต่อในเซิร์ฟเวอร์ Supply Chain Management ผ่านทางแอปพลิเคชัน Azure AD

1. เริ่มต้นแอป Warehouse Management บนมือถือ บนอุปกรณ์เคลื่อนที่ของคุณ
1. หากแอปเริ่มต้นใน **โหมดสาธิต** ให้เลือก **การตั้งค่าการเชื่อมต่อ** หากหน้า **ลงชื่อเข้าใช้** ปรากฏขึ้นเมื่อแอปเริ่มต้น ให้เลือก **เปลี่ยนการเชื่อมต่อ**
1. เลือก **ตั้งค่าการเชื่อมต่อ**

    ![ตั้งค่าการเชื่อมต่อ](media/app-configure-set-up-connection.png "ตั้งค่าการเชื่อมต่อ")

1. เลือก **ป้อนข้อมูลด้วยตนเอง**

    ![เมนูการตั้งค่าการเชื่อมต่อ](media/app-configure-connection-setup-flyout.png "เมนูการตั้งค่าการเชื่อมต่อ")

    หน้า **การเชื่อมต่อใหม่** ปรากฎขึ้นและแสดงการตั้งค่าที่จำเป็นต้องป้อนรายละเอียดการเชื่อมต่อด้วยตนเอง

    ![ฟิลด์การเชื่อมต่อด้วยตนเอง](media/app-configure-input-manually.png "ฟิลด์การเชื่อมต่อด้วยตนเอง")

1. ป้อนข้อมูลต่อไปนี้

    - **ใช้ข้อมูลลับของไคลเอนต์** – ตั้งค่าตัวเลือกนี้เป็น _ใช่_ เพื่อใช้ข้อมูลลับของไคลเอนต์ในการรับรองความถูกต้องกับ Supply Chain Management ตั้งค่าเป็น _ไม่_ เพื่อใช้ใบรับรองสำหรับการรับรองความถูกต้อง (สำหรับข้อมูลเพิ่มเติมที่ โปรดดูที่ส่วน [สร้างแอปพลิเคชันบริการเว็บ ใน Azure Active Directory](#create-service) ก่อนหน้าในบทความนี้)
    - **ชื่อการเชื่อมต่อ** – ป้อนชื่อสำหรับการเชื่อมต่อใหม่ ชื่อนี้จะปรากฏในฟิลด์ **เลือกการเชื่อมต่อ** ในครั้งถัดไปที่คุณเปิดการตั้งค่าการเชื่อมต่อ ชื่อที่คุณป้อนต้องไม่ซ้ำ (กล่าวคือ ต้องแตกต่างจากชื่อการเชื่อมต่ออื่นๆ ทั้งหมดที่จัดเก็บอยู่บนอุปกรณ์ของคุณ ถ้ามีการจัดเก็บชื่อการเชื่อมต่ออื่นๆ ไว้)
    - **รหัสไคลของเอนต์ Active directory** – ระบุรหัสของไคลเอนต์ที่คุณได้บันทึกไว้ในขณะที่คุณกำลังตั้งค่า Azure AD ในส่วน [สร้างแอปพลิเคชันบริการเว็บใน Azure Active Directory](#create-service)
    - **ข้อมูลลับของไคลเอนต์ Active directory** – ฟิลด์นี้จะพร้อมใช้งานเฉพาะเมื่อมีการตั้งค่าตัวเลือก **ใช้ข้อมูลลับของไคลเอนต์** เป็น _ใช่_ เท่านั้น ป้อนข้อมูลลับของไคลเอนต์ที่คุณได้บันทึกไว้ในขณะที่คุณกำลังตั้งค่า Azure AD ในส่วน [สร้างแอปพลิเคชันบริการเว็บใน Azure Active Directory](#create-service)
    - **รหัสประจำตัวของใบรับรอง Active Directory** – ฟิลด์นี้จะพร้อมใช้งานเฉพาะสำหรับอุปกรณ์ Windows และเมื่อมีการตั้งค่าตัวเลือก **ใช้ข้อมูลลับของไคลเอนต์** เป็น _ไม่_ เท่านั้น ป้อนรหัสประจำตัวของใบรับรองที่คุณได้บันทึกไว้ในขณะที่คุณกำลังตั้งค่า Azure AD ในส่วน [สร้างแอปพลิเคชันบริการเว็บใน Azure Active Directory](#create-service)
    - **ทรัพยากร Active directory** – ระบุ URL รากของ Supply Chain Management

        > [!IMPORTANT]
        > อย่าจบค่านี้โดยใช้เครื่องหมายทับ (/)

    - **ผู้เช่า Active directory** – ป้อนชื่อโดเมน Azure AD ที่คุณกำลังใช้กับเซิร์ฟเวอร์ Supply Chain Management ค่านี้มีฟอร์ม `https://login.windows.net/<your-Azure-AD-domain-name>` นี่คือตัวอย่าง: `https://login.windows.net/contosooperations.onmicrosoft.com` สำหรับข้อมูลเพิ่มเติมเกี่ยวกับวิธีค้นหาชื่อโดเมน Azure AD ของคุณ โปรดดูที่ [การระบุรหัสที่สําคัญของผู้ใช้](/partner-center/find-ids-and-domain-names)

        > [!IMPORTANT]
        > อย่าจบค่านี้โดยใช้เครื่องหมายทับ (/)

    - **บริษัท** – ป้อนนิติบุคคล (บริษัท) ใน Supply Chain Management ที่คุณต้องการให้แอปพลิเคชันเชื่อมต่อด้วย

1. เลือกปุ่ม **บันทึก** ที่มุมขวาบนของหน้า
1. ถ้าคุณกำลังใช้อุปกรณ์ Android และใช้ใบรับรองสำหรับการรับรองความถูกต้อง อุปกรณ์จะพร้อมท์ให้คุณเลือกใบรับรอง
1. แอปเชื่อมต่อกับเซิร์ฟเวอร์ Supply Chain Management ของคุณและแสดงหน้าลงชื่อเข้าใช้

## <a name="remove-access-for-a-device"></a>ลบการเข้าถึงออกจากอุปกรณ์

หากอุปกรณ์สูญหายหรือระบบถูกโจมตี คุณต้องลบการเข้าถึง Supply Chain Management ออกจากอุปกรณ์ ขั้นตอนต่อไปนี้อธิบายกระบวนการที่แนะนำสำหรับการลบการเข้าถึง

1. ไปที่ **การจัดการระบบ \> ตั้งค่า \> แอปพลิเคชัน Azure Active Directory**
1. ลบบรรทัดที่สอดคล้องกับอุปกรณ์ที่คุณต้องการลบการเข้าถึง จดบันทึกรหัสไคลเอนต์ที่ใช้สำหรับอุปกรณ์ เนื่องจากคุณจะต้องใช้ในภายหลัง

    ถ้าคุณได้ลงทะเบียนไคลเอนต์หนึ่งรหัสเท่านั้นและอุปกรณ์ต่างๆ จะใช้รหัสไคลเอนต์เดียวกัน คุณต้องผลักดันการตั้งค่าการเชื่อมต่อใหม่ไปยังอุปกรณ์เหล่านั้น มิฉะนั้นผู้ใช้จะไม่สามารถเข้าถึงได้

1. ล็อกอินไปยังพอร์ทัล Azure ที่ [https://portal.azure.com](https://portal.azure.com/)
1. ในบานหน้าต่างนำทางด้านซ้าย ให้เลือก **Active directory** และตรวจสอบให้แน่ใจว่าคุณอยู่ในไดเรกทอรีที่ถูกต้อง
1. ในรายการ **จัดการ** ให้เลือก **การลงทะเบียนแอป** แล้วเลือกแอปพลิเคชันที่คุณต้องการกำหนดค่า หน้า **การตั้งค่า** จะปรากฏขึ้นและแสดงข้อมูลการกำหนดค่า
1. ตรวจสอบให้แน่ใจว่ารหัสไคลเอนต์ของแอปพลิเคชันตรงกับรหัสไคลเอนต์ที่คุณทำบันทึกย่อของในขั้นตอนที่ 2
1. บนแถบเครื่องมือให้เลือก **ลบ**
1. ในกล่องข้อความยืนยันที่ปรากฎ เลือก **ใช่**

## <a name="additional-resources"></a>ทรัพยากรเพิ่มเติม

- [การตั้งค่าผู้ใช้ของอุปกรณ์เคลื่อนที่](mobile-device-user-settings.md)
- [กําหนดไอคอนและชื่อขั้นตอนสำหรับแอป Warehouse Management บนมือถือ](step-icons-titles.md)
- [ตั้งค่าคอนฟิกแอป Warehouse Management บนมือถือสำหรับสเกลยูนิตในระบบคลาวด์และแบบปลายทาง](../cloud-edge/cloud-edge-workload-setup-warehouse-app.md)

[!INCLUDE[footer-include](../../includes/footer-banner.md)]
