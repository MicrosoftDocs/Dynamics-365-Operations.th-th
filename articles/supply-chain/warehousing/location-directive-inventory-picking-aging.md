---
title: คำสั่งสถานที่ของอายุหนี้การเบิกสินค้าคงคลัง
description: หัวข้อนี้จะอธิบายถึงวิธีการใช้กลยุทธ์คำสั่งสถานที่แบบเข้าก่อนออกก่อน (FIFO) และแบบเข้าหลังออกก่อน (LIFO) ในระหว่างการเบิกสินค้า
author: mirzaab
ms.date: 07/15/2020
ms.topic: article
ms.prod: ''
ms.technology: ''
ms.search.form: WHSLocationProfile,WHSWorkTable,WHSWaveTableListPage
audience: Application User
ms.reviewer: kamaybac
ms.search.region: Global
ms.author: mirzaab
ms.search.validFrom: 2020-07-15
ms.dyn365.ops.version: Release 10.0.8
ms.openlocfilehash: 937af7e24fc72b5b8bc741857913899a239a64d3
ms.sourcegitcommit: 0e8db169c3f90bd750826af76709ef5d621fd377
ms.translationtype: HT
ms.contentlocale: th-TH
ms.lasthandoff: 04/01/2021
ms.locfileid: "5835545"
---
# <a name="location-directive-inventory-picking-aging"></a>คำสั่งสถานที่ของอายุหนี้การเบิกสินค้าคงคลัง

[!include [banner](../includes/banner.md)]

หัวข้อนี้จะอธิบายถึงวิธีการใช้กลยุทธ์คำสั่งสถานที่แบบเข้าก่อนออกก่อน (FIFO) และแบบเข้าหลังออกก่อน (LIFO) ในระหว่างการเบิกสินค้า กลยุทธ์เหล่านี้จะทำงานร่วมกับวันที่อายุหนี้ที่บันทึกไว้สำหรับสถานที่ที่จะติดตาม เมื่อสินค้าคงคลังเข้าสู่คลังสินค้าเป็นครั้งแรก คุณลักษณะ *อายุหนี้ของการเบิกสินค้าคงคลังของคำสั่งสถานที่* จะใช้วันที่ในสถานที่เพื่อกำหนดอายุหนี้ คุณลักษณะ *สถานะของสถานที่คลังสินค้า* ปรับปรุงวันที่ในสถานที่ตามวันที่จากป้ายทะเบียน

คุณสามารถใช้กลยุทธ์ FIFO และ LIFO เพื่อจัดส่งทั้งสินค้าที่มีการติดตามชุดงานและสินค้าที่ไม่มีการติดตามชุดงาน โดยยึดตามวันที่ที่สินค้าคงคลังเข้าสู่คลังสินค้า ความสามารถนี้มีประโยชน์โดยเฉพาะอย่างยิ่งสำหรับสินค้าคงคลังที่ไม่มีการติดตามชุดงาน ซึ่งวันหมดอายุไม่พร้อมใช้งานสำหรับการเรียงลำดับ

เมื่อมีการรับสินค้าคงคลังหรือสร้างขึ้นในคลังสินค้าเป็นครั้งแรก ระบบจะปรับปรุงป้ายทะเบียนที่เกี่ยวข้อง เพื่อให้วันที่ปัจจุบันถูกแสดงเป็นวันที่อายุหนี้ จากนั้น วันที่นี้จะถูกใช้โดยกลยุทธ์คำสั่งสถานที่เพื่อระบุสินค้าคงคลังที่เก่าที่สุดหรือใหม่สุดในคลังสินค้า ถ้ามีการย้ายสินค้าคงคลังไปยังสถานที่ที่ไม่ได้ถูกติดตามโดยป้ายทะเบียน สถานที่จะมีการปรับปรุงตนเองด้วยข้อมูลอายุหนี้ และจากนั้น ข้อมูลนี้จะถูกใช้โดยกลยุทธ์

## <a name="turn-on-the-feature"></a>เปิดคุณลักษณะ

เมื่อต้องการทำให้คุณลักษณะนี้พร้อมใช้งาน ให้เปิดใช้งานคุณลักษณะต่อไปนี้ใน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) ในใบสั่งนี้:

1. สถานะสถานที่คลังสินค้า
1. คำสั่งสถานที่ของอายุหนี้การเบิกสินค้าคงคลัง

## <a name="feature-requirements"></a>ข้อกำหนดของคุณลักษณะ

เมื่อต้องการใช้คุณลักษณะนี้ คุณต้องตั้งค่าตัวเลือก **เปิดใช้งานสถานะของสถานที่** เป็น *ใช่* สำหรับ [โพรไฟล์สถานที่](tasks/create-location-profile.md) ทั้งหมดที่ใช้ในการจัดเก็บสินค้าคงคลัง เมื่อต้องการตั้งค่าตัวเลือกนี้สำหรับโพรไฟล์สถานที่ ให้ไปที่ **การจัดการคลังสินค้า \> การตั้งค่า \> คลังสินค้า \> โพรไฟล์สถานที่** และเลือกโพรไฟล์สถานที่ คุณสามารถค้นหาตัวเลือกบน FastTab **ทั่วไป**

## <a name="feature-scenarios"></a>สถานการณ์จำลองของคุณลักษณะ

ส่วนนี้แสดงตัวอย่างที่แสดงวิธีการตั้งค่าและใช้กลยุทธ์ FIFO และ LIFO

> [!TIP]
> ส่วนนี้แสดงสองสถานการณ์ สถานการณ์หนึ่งสำหรับ FIFO และอีกสถานการณ์หนึ่งสำหรับ LIFO กระบวนงานที่ระบุให้ สมมติว่าคุณจะดำเนินการทั้งสองสถานการณ์ตามลำดับ เราขอแนะนำให้คุณดำเนินการทั้งสองสถานการณ์ เพื่อให้คุณสามารถพบความแตกต่างระหว่างสองกลยุทธ์

### <a name="make-sample-data-available"></a>ทำให้ข้อมูลตัวอย่างพร้อมใช้งาน

เมื่อต้องการดำเนินการสถานการณ์เหล่านี้โดยใช้เรกคอร์ดและค่าตัวอย่างที่ระบุที่นี่ คุณต้องอยู่ในระบบที่มีการติดตั้ง [ข้อมูลสาธิต](../../fin-ops-core/dev-itpro/deployment/deploy-demo-environment.md) มาตรฐาน นอกจากนี้ คุณยังต้องเลือกนิติบุคคล **USMF** ก่อนที่คุณจะเริ่มต้น

นอกจากนี้ คุณยังสามารถใช้สถานการณ์จำลองเหล่านี้เป็นคำแนำนำสำหรับการใช้คุณลักษณะในระบบการผลิต อย่างไรก็ตาม ในกรณีดังกล่าว คุณต้องแทนที่ค่าของคุณเองสำหรับการตั้งค่าแต่ละรายการที่อธิบายไว้ที่นี่

### <a name="set-up-the-scenarios"></a><a name="demo-set-up"></a>ตั้งค่าสถานการณ์จำลอง

ข้อมูลสาธิตต้องมีการตั้งค่าและการปรับปรุงสินค้าคงคลังเพื่อสนับสนุนสถานการณ์ ทำตามขั้นตอนเหล่านี้เพื่อสร้างข้อมูลสินค้าคงคลังที่จำเป็นต้องใช้ในการทำงานผ่านสถานการณ์ FIFO และ LIFO

1. ลงชื่อเข้าใช้ในระบบที่ซึ่งมีการติดตั้งข้อมูลการสาธิต และเลือกนิติบุคคล **USMF**
1. ไปที่ **การจัดการคลังสินค้า \> การตั้งค่า \> คลังสินค้า \> โพรไฟล์สถานที่**
1. บนบานหน้าต่างการดำเนินการ เลือก **แก้ไข**
1. ในรายการของโพรไฟล์สถานที่ ให้เลือก **FLOOR-05**
1. บน FastTab **ทั่วไป** ให้ตั้งค่าตัวเลือก **เปิดใช้งานสถานะสถานที่** เป็น *ใช่*
1. เลือก **บันทึก**
1. ไปที่ **การจัดการคลังสินค้า \> การตั้งค่า \> คำสั่งสถานที่**
1. ในรายการของคำสั่งสถานที่ ให้เลือก **63 เบิกการบรรจุลงตู้บรรจุสินค้า**
1. ให้เลือก **แก้ไข** เพื่อเปลี่ยนหน้าไปในโหมดแก้ไข
1. บน FastTab **การดำเนินการคำสั่งสถานที่** ให้ค้นหารายการที่ฟิลด์ **หมายเลขลำดับ** ถูกตั้งค่าเป็น *1* และทำตามขั้นตอนใดขั้นตอนหนึ่งต่อไปนี้:

    - ถ้าคุณกำลังตั้งค่าสถานการณ์ FIFO ให้เปลี่ยนค่าของฟิลด์ **กลยุทธ์** เป็น *อายุหนี้ของสถานที่ FIFO*
    - ถ้าคุณกำลังตั้งค่าสถานการณ์ LIFO ให้เปลี่ยนค่าของฟิลด์ **กลยุทธ์** เป็น *อายุหนี้ของสถานที่ LIFO*

1. บน FastTab **การดำเนินการของคำสั่งสถานที่** เลือก **แก้ไขการสอบถาม**
1. ในกล่องโต้ตอบการสอบถาม บนแท็บ **ช่วง** ให้เลือก **เพิ่ม** เพื่อเพิ่มบรรทัด แล้วจากนั้น ตั้งค่าค่าต่อไปนี้:

    - **ตาราง:** *สถานที่*
    - **ตารางสืบทอด:** *สถานที่*
    - **ฟิลด์:** *รหัสโซน*
    - **เกณฑ์:** *ชั้น*

1. เลือก **ตกลง** เพื่อใช้การตั้งค่าของคุณ และปิดกล่องโต้ตอบการสอบถาม
1. เลือก **บันทึก** เพื่อบันทึกการเปลี่ยนแปลงของคุณไปยังคำสั่งสถานที่
1. บนอุปกรณ์เคลื่อนที่ หรือในแอป *Dynamics 365 for Finance and Operations - คลังสินค้า* บนพีซีของคุณ ให้ทำตามขั้นตอนต่อไปนี้เพื่อลบสินค้าคงคลังที่มีอยู่ออกจากสถานที่คลังสินค้าเพื่อสนับสนุนสถานการณ์จำลอง:

    1. ลงชื่อเข้าใช้คลังสินค้า *63* โดยใช้รหัสผู้ใช้และรหัสผ่านที่เหมาะสม
    1. บนเมนูหลัก ให้เลือก **คุณภาพ**
    1. บนเมนู **การจัดการคุณภาพ** ให้เลือก **ซาก**
    1. บนหน้า **ซาก** ให้เลือกฟิลด์ **LOC/LP** และจากนั้น ป้อน *63\_1*
    1. เลือก **ป้อน** หรือ **ตกลง**
    1. ยืนยันรายละเอียด **ซาก** สำหรับ **นอกการปรับปรุง** โดยการเลือก **ป้อน** หรือ **ตกลง**

    เมื่อสินค้าคงคลังป้ายทะเบียนถูกปรับปรุงออก คุณจะได้รับข้อความ "งานเสร็จสมบูรณ์"

    ขั้นตอนเหล่านี้จะปล่อยสินค้าคงคลังในสองสถานที่ในข้อมูลสาธิต สถานที่แต่ละแห่งมีวันที่อายุหนี้ที่แตกต่างกัน สถานที่ *FL-001* มีวันที่อายุหนี้เป็น 15 เมษายน 2017 และสถานที่ *FL-002* มีวันที่อายุหนี้เป็น 29 มกราคม 2017 สถานที่ทั้งสองแห่งมีสินค้า *A0001*

    เมื่อต้องการดูข้อมูลนี้ ให้ไปที่ **การบริหารสินค้าคงคลัง \> การสอบถามและรายงาน \> รายการปริมาณคงคลังคงเหลือ** และจากนั้น กรองข้อมูลคลังสินค้า *63* และสินค้า *A0001* ในแถวที่มีการตั้งค่าฟิลด์ **สถานที่** เป็น *FL-001* หรือ *FL-002* ให้เลือกรายการที่มี **ค่าสินค้าคงคลังที่มีอยู่จริง** ที่เป็นค่าบวก แล้วจากนั้น บนบานหน้าต่างการดำเนินการ ให้เลือก **ธุรกรรม** ฟิลด์ **วันที่ตามจริง** จะแสดงวันที่ที่สอดคล้องกับหนึ่งในวันที่อายุหนี้ที่ระบุก่อนหน้านี้

### <a name="scenario-1-set-up-and-use-fifo-location-aging"></a><a name="fifo-demo"></a>สถานการณ์จำลอง 1: ตั้งค่าและใช้อายุหนี้สถานที่ FIFO

กลยุทธ์ FIFO ค้นหาสถานที่ที่มีวันที่อายุหนี้ที่เก่าที่สุด และจะจัดสรรการเบิกสินค้าตามวันที่อายุหนี้นั้น

1. ถ้าคุณยังไม่ได้ดำเนินการดังกล่าว [เตรียมข้อมูลตัวอย่าง](#demo-set-up) ที่จำเป็นสำหรับสถานการณ์นี้
1. ไปยัง **การขายและการตลาด \> ใบสั่งขาย \> ใบสั่งขายทั้งหมด**
1. เลือก **ใหม่**
1. ในกล่องโต้ตอบ **สร้างใบสั่งขาย** ให้ตั้งค่าต่อไปนี้:

    - บนแท็บด่วน **ลูกค้า** ให้ตั้งค่าฟิลด์ **บัญชีลูกค้า** เป็น *US-001*
    - บน FastTab **ทั่วไป** ให้ตั้งค่าฟิลด์ **คลังสินค้า** เป็น *63*

1. เลือก **ตกลง** เพื่อสร้างใบสั่งขาย และปิดกล่องโต้ตอบ
1. มีการเปิดใบสั่งขายใหม่ ซึ่งมีแถวใหม่ที่ว่างเปล่าในกริดบน FastTab **รายการใบสั่งขาย** สำหรับรายการใบสั่งนี้ ให้ตั้งค่าฟิลด์ **หมายเลขสินค้า** เป็น *A0001* และฟิลด์ **ปริมาณ** เป็น *1*
1. บนเมนู **สินค้าคงคลัง** ด้านบนกริด ให้เลือก **การจองสินค้า**
1. บนหน้า **การจอง** ให้เลือก **จองล็อต** เพื่อจองปริมาณที่สั่งของสินค้านี้จากสินค้าคงคลังที่คลังสินค้า
1. ปิดหน้า **การจองสินค้า**
1. บนหน้า **ใบสั่งขาย** บนบานหน้าต่างการดำเนินการ บนแท็บ **คลังสินค้า** ในกลุ่ม **การดำเนินการ** เลือก **นำออกใช้ไปยังคลังสินค้า** คุณได้รับข้อความแสดงข้อมูล ระบบจะสร้างการจัดส่ง จะเพิ่มไปยังจำนวนงานในศูนย์การผลิตใหม่ และสร้างงานที่จำเป็น
1. บน FastTab **รายการใบสั่งขาย** บนเมนู **คลังสินค้า** ให้เลือก **รายละเอียดงาน** เพื่อเปิดงานที่สร้างขึ้นสำหรับใบสั่งขายนี้ โปรดสังเกตว่ารายการที่ค่า **ชนิดงาน** เป็น *เบิกสินค้า* แสดงค่า **สถานที่** เป็น *FL-002* สถานที่นี้มีป้ายทะเบียนที่มีวันที่อายุหนี้ที่เก่าที่สุด (FIFO)
1. เลือก **คลังสินค้า \> รายละเอียดการจัดส่ง**
1. บนแท็บด่วน **ทั่วไป** จดบันทึกรหัสเวฟ เพื่อให้คุณสามารถใช้งานได้ในสถานการณ์จำลอง 2

### <a name="scenario-2-set-up-and-use-lifo-location-aging"></a>สถานการณ์จำลอง 2: ตั้งค่าและใช้อายุหนี้สถานที่ LIFO

กลยุทธ์ LIFO ค้นหาสถานที่ที่มีวันที่อายุหนี้ที่ใหม่ที่สุด และจะจัดสรรการเบิกสินค้าตามวันที่อายุหนี้นั้น ในสถานการณ์สมมติ 2 คุณจะแก้ไขการตั้งค่าสำหรับสถานการณ์จำลอง 1 (FIFO) และใช้ใบสั่งขายและเวฟที่สร้างขึ้นในระหว่างสถานการณ์ดังกล่าวอีกครั้ง

1. ก่อนที่คุณจะเริ่มต้นสถานการณ์นี้ ให้ตั้งค่าและดำเนินการสถานการณ์ FIFO แบบเต็มให้เสร็จสมบูรณ์ ตามที่อธิบายไว้ใน [ส่วนก่อนหน้านี้](#fifo-demo) ในสถานการณ์นี้ คุณจะนำเวฟและการตั้งค่าส่วนใหญ่ที่ถูกสร้างสำหรับสถานการณ์จำลองนั้นมาใช้อีกครั้ง
1. แก้ไขคำสั่งของสถานที่ **63 เบิกการบรรจุลงตู้บรรจุสินค้า** เพื่อให้ใช้กลยุทธ์ *อายุหนี้ของสถานที่ LIFO* ตามที่อธิบายไว้ในส่วนแรกของกระบวนงาน [ตั้งค่าสถานการณ์จำลอง](#demo-set-up)

    ถัดไป คุณจะปรับเปลี่ยนเวฟที่สร้างขึ้นสำหรับใบสั่งขายในสถานการณ์จำลอง 1 เพื่อให้ใช้กลยุทธ์ *อายุหนี้ของสถานที่ LIFO*

1. ไปที่ **การจัดการคลังสินค้า \> เวฟขาออก \> เวฟการจัดส่ง \> เวฟทั้งหมด**
1. เลือกและเปิดเวฟที่มีใบสั่งที่คุณสร้างสำหรับสถานการณ์จำลอง FIFO
1. บนบานหน้าต่างการดำเนินการ บนแท็บ **งาน** ให้เลือก **ยกเลิก** เพื่อยกเลิกงานที่คุณสร้างไว้สำหรับสถานการณ์จำลอง FIFO
1. ในบานหน้าต่างการดำเนินการ บนแท็บ **เวฟ** ในกลุ่ม **เวฟ** ให้เลือก **กระบวนการ**
1. เมื่อการประมวลผลเสร็จสมบูรณ์ บนบานหน้าต่างการดำเนินการ บนแท็บ **เวฟ** ในกลุ่ม **ข้อมูลที่เกี่ยวข้อง** ให้เลือก **งาน** เพื่อเปิดงานที่สร้างขึ้นสำหรับเวฟนี้
1. บนหน้า **งาน** บนแท็บ **ภาพรวม** ควรมีรายการสองรายการ เลือกรายการที่ฟิลด์ **สถานะงาน** ถูกตั้งค่าเป็น *เปิด*
1. โปรดสังเกตว่ารายการที่ค่า **ชนิดงาน** เป็น *เบิกสินค้า* แสดงค่า **สถานที่** เป็น *FL-001* สถานที่นี้มีป้ายทะเบียนที่มีวันที่อายุหนี้ที่ใหม่ที่สุด (LIFO)

ในสถานการณ์เหล่านี้ คุณได้เห็นวิธีการที่กลยุทธ์อายุหนี้ของสถานที่สั่งงานให้กับสถานที่สินค้าคงคลังที่มีสินค้าคงคลังที่เก่าที่สุดหรือสินค้าคงคลังที่ใหม่สุด ทั้งนี้ขึ้นอยู่กับกลยุทธ์ที่เลือก


[!INCLUDE[footer-include](../../includes/footer-banner.md)]