---
title: เปลี่ยนกลุ่มงานในงาน
description: หัวข้อนี้จะอธิบายวิธีการที่คุณสามารถใช้ปุ่มเปลี่ยนกลุ่มงานสำหรับรายการงาน เพื่อเปลี่ยนกลุ่มงานของงานที่มีอยู่
author: mirzaab
ms.date: 07/16/2020
ms.topic: article
ms.prod: ''
ms.technology: ''
ms.search.form: WHSWorkPool,WHSWorkTemplateTable
audience: Application User
ms.reviewer: kamaybac
ms.search.region: global
ms.author: mirzaab
ms.search.validFrom: 2020-07-16
ms.dyn365.ops.version: Release 10.0.8
ms.openlocfilehash: 513d74af52c9b3581827b653d58c95d7d1f2f78a75bea03296495fed0ea85de7
ms.sourcegitcommit: 42fe9790ddf0bdad911544deaa82123a396712fb
ms.translationtype: HT
ms.contentlocale: th-TH
ms.lasthandoff: 08/05/2021
ms.locfileid: "6771142"
---
# <a name="change-work-pool-on-work"></a>เปลี่ยนกลุ่มงานในงาน

[!include [banner](../includes/banner.md)]

คุณสามารถใช้กลุ่มงานเพื่อจัดระเบียบงานเป็นกลุ่ม ตัวอย่างเช่น คุณสามารถสร้างกลุ่มงานเพื่อจำแนกประเภทการงานที่เกิดขึ้นในที่ตั้งคลังสินค้าเฉพาะ

คุณลักษณะ *เปลี่ยนกลุ่มงานในงาน* จะเพิ่มปุ่ม **เปลี่ยนกลุ่มงาน** ไปยังบานหน้าต่างการดำเนินการของรายการงาน ดังนั้น ผู้จัดการคลังสินค้าสามารถเปลี่ยนกลุ่มงานของงานที่มีอยู่ได้อย่างง่ายดาย คุณลักษณะนี้จะช่วยให้ผู้จัดการสามารถตอบสนองต่อการเปลี่ยนแปลงในการผลิตในคลังสินค้าได้อย่างรวดเร็ว และจะช่วยปรับปรุงความสามารถในการปรับตัวต่อสถานการณ์ที่เปลี่ยนแปลงและความต้องการถ่ายโอนงานให้กับกลุ่มงานอื่น

## <a name="turn-on-the-change-work-pool-on-work-feature"></a>เปิดใช้งานคุณลักษณะเปลี่ยนแปลงกลุ่มงานในงาน

ก่อนที่คุณจะเริ่มต้นการตั้งค่าหรือใช้คุณลักษณะนี้ คุณต้องตรวจสอบให้แน่ใจว่าพร้อมใช้งานในระบบของคุณ ผู้ดูแลระบบสามารถใช้การตั้งค่า [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) เพื่อตรวจสอบสถานะของคุณลักษณะ และเปิดใช้งาน หากจำเป็น ในพื้นที่ทำงาน **การจัดการคุณลักษณะ** มีการแสดงรายการคุณลักษณะในวิธีต่อไปนี้:

- **โมดูล:** *การจัดการคลังสินค้า*
- **ชื่อคุณลักษณะ:** *เปลี่ยนแปลงกลุ่มงานในงาน*

## <a name="set-up-the-change-work-pool-on-work-feature"></a>ตั้งค่าคุณลักษณะเปลี่ยนแปลงกลุ่มงานในงาน

เมื่อต้องการใช้คุณลักษณะนี้ คุณต้องมีการตั้งค่ากลุ่มงานบางอย่าง นอกจากนี้ คุณยังอาจตั้งค่าเท็มเพลตงานของคุณเพื่อให้กำหนดกลุ่มโดยอัตโนมัติ ถ้าคุณต้องการทำงานผ่านสถานการณ์จำลองตัวอย่างที่ระบุไว้ในภายหลังในหัวข้อนี้ ให้ตั้งค่าระบบของคุณตามที่อธิบายไว้ในหัวข้อนี้

### <a name="set-up-work-pools"></a>ตั้งค่ากลุ่มงาน

กลุ่มงานช่วยให้คุณสามารถจัดระเบียบรายการงานตามชนิดได้ เมื่อต้องการทำงานกับคุณลักษณะ *เปลี่ยนแปลงกลุ่มงานในงาน* คุณต้องมีอย่างน้อยสองกลุ่มงานที่พร้อมใช้งาน เพื่อดูและเพิ่มกลุ่มงาน ให้ทำตามขั้นตอนเหล่านี้

1. ไปที่ **การจัดการคลังสินค้า \> การตั้งค่า \> งาน \> กลุ่มงาน**
1. ถ้าคุณกำลังทำงานกับข้อมูลสาธิตจากบริษัท **USMF** และจะทำงานผ่านสถานการณ์จำลองตัวอย่างในภายหลังในหัวข้อนี้ ให้เพิ่มกลุ่มงานสองกลุ่มที่มีการตั้งค่าต่อไปนี้:

    - กลุ่มงานที่ 1:

        - **รหัสกลุ่มงาน:** *Webshop*
        - **คำอธิบาย:** *Web Shop*

    - กลุ่มงานที่ 2:

        - **รหัสกลุ่มงาน:** *CallCenter*
        - **คำอธิบาย:** *ศูนย์บริการ*

1. บนบานหน้าต่างการดำเนินการ เลือก **บันทึก**

### <a name="set-up-work-templates"></a>ตั้งค่าเท็มเพลตงาน

สำหรับเท็มเพลตงานของคุณแต่ละเท็มเพลต คุณสามารถตั้งค่ากลุ่มงานเริ่มต้นได้ตามที่คุณต้องการ สำหรับเท็มเพลตที่เกี่ยวข้องแต่ละเท็มเพลต คุณจะกำหนดกลุ่มงานในคอลัมน์ **รหัสกลุ่มงาน** ในกรณีนี้ รายการงานทั้งหมดที่สร้างขึ้นโดยใช้เท็มเพลตที่กำหนดจะสืบทอดกลุ่มงานที่กำหนดให้โดยอัตโนมัติ ถ้าคุณกำลังทำงานกับข้อมูลสาธิตจากบริษัท **USMF** และจะทำงานผ่านสถานการณ์จำลองตัวอย่างในภายหลังในหัวข้อนี้ ให้ทำตามขั้นตอนต่อไปนี้

1. ไปที่ **การจัดการคลังสินค้า \> การตั้งค่า \> งาน \> เท็มเพลตงาน**
1. ในบานหน้าต่างการดำเนินการ ให้เลือก **แก้ไข** เพื่อเปลี่ยนหน้าไปยังโหมดการแก้ไข
1. แก้ไขเท็มเพลตได้โดยการตั้งค่าค่าต่อไปนี้:

    - **เท็มเพลตงาน:** *62 เบิกสินค้าไปแพค*
    - **รหัสกลุ่มงาน:** *Webshop*

1. เลือก **บันทึก**

## <a name="example-scenario"></a>ตัวอย่างสถานการณ์จำลอง

สถานการณ์นี้แสดงวิธีการเปลี่ยนสตรีมของการประมวลผลสำหรับรายการงานที่มีอยู่ด้วยการเปลี่ยนกลุ่มงาน ซึ่งใช้ข้อมูลสาธิตจากบริษัท **USMF** และการตั้งค่าที่แนะนำก่อนหน้านี้ในหัวข้อนี้

### <a name="create-a-sales-order-and-release-it-to-the-warehouse"></a>สร้างใบสั่งขายและนำใบสั่งขายออกใช้ไปยังคลังสินค้า

1. ยืนยันว่ามีปริมาณคงคลังคงเหลือเพียงพอสำหรับสินค้า *A0001* และ *A0002* ในคลังสินค้า *62* ไปที่ **การบริหารสินค้าคงคลัง \> การสอบถามและรายงาน \> รายการปริมาณคงคลังคงเหลือ** และแก้ไขตัวกรองข้อมูลดังที่แสดงไว้ที่นี่:

    - ค่า **คลังสินค้า** เริ่มต้นด้วย *62*
    - ค่า **หมายเลขสินค้า** เป็น *A001* หรือ *A002*

    ข้อมูลสาธิตแต่ละรายการควรมีปริมาณเท่ากับ 10

    ถัดไป คุณต้องสร้างใบสั่งขาย

1. ไปยัง **การขายและการตลาด \> ใบสั่งขาย \> ใบสั่งขายทั้งหมด**
1. บนบานหน้าต่างการดำเนินการ เลือก **สร้าง**
1. ในกล่องโต้ตอบ **สร้างใบสั่งขาย** ให้ตั้งค่าต่อไปนี้:

    - **บัญชีลูกค้า:** *US-007*
    - **คลังสินค้า:** *62*

1. เลือก **ตกลง** เพื่อสร้างใบสั่งขาย และปิดกล่องโต้ตอบ
1. มีการเปิดใบสั่งขายใหม่ ฟิลด์นี้ควรมีบรรทัดใหม่ว่างเปล่าในกริดบนแท็บด่วน **บรรทัดใบสั่งขาย** บนบรรทัดนี้ ให้ตั้งค่าต่อไปนี้:

    - **หมายเลขสินค้า:** *A0001*
    - **ปริมาณ:** *2*

1. บนเมนู **สินค้าคงคลัง** ด้านบนกริด ให้เลือก **การจองสินค้า**
1. ในหน้า **การจอง** บนบานหน้าต่างการดำเนินการ เลือก **จองล็อต** เพื่อจองสินค้าคงคลัง
1. ปิดหน้า
1. บน FastTab **บรรทัดใบสั่งขาย** ให้เลือก **เพิ่มบรรทัด** เพื่อเพิ่มอีกบรรทัดหนึ่งไปยังใบสั่งขายของคุณ บนบรรทัดนี้ ให้ตั้งค่าต่อไปนี้:

    - **หมายเลขสินค้า:** *A0002*
    - **ปริมาณ:** *2*

1. บนเมนู **สินค้าคงคลัง** ด้านบนกริด ให้เลือก **การจองสินค้า**
1. ในหน้า **การจอง** บนบานหน้าต่างการดำเนินการ เลือก **จองล็อต** เพื่อจองสินค้าคงคลัง
1. ปิดหน้า
1. บนบานหน้าต่างการดำเนินการ บนแท็บ **คลังสินค้า** ให้เลือก **นำออกใช้ไปยังคลังสินค้า**
1. คุณได้รับข้อความที่ให้ข้อมูลที่แสดงรหัสเวฟและรหัสการจัดส่งที่สร้างขึ้นจากการนำออกใช้ จดบันทึกรหัสเวฟ

### <a name="review-the-outbound-wave"></a>รีวิวเวฟขาออก

1. ไปที่ **การจัดการคลังสินค้า \> เวฟขาออก \> เวฟการจัดส่ง \> เวฟทั้งหมด**
1. ในกริด ค้นหารหัสเวฟที่สร้างจากการนำออกใช้ของใบสั่งขาย
1. เลือกรหัสเวฟเพื่อดูรายละเอียด
1. บน FastTab **รายการเวฟ** ตรวจสอบให้แน่ใจว่ามีการแสดงรหัสการจัดส่งสำหรับใบสั่งขาย

    > [!TIP]
    > ถ้ามีการตั้งค่าตัวเลือก **ประมวลผลเวฟเมื่อนำออกใช้ไปยังคลังสินค้า** เป็น *ไม่* ในการตั้งค่าสำหรับเท็มเพลตเวฟการจัดส่ง คุณต้องประมวลผลเวฟด้วยตนเองโดยการเลือก **ประมวลผล** จากแท็บ **เวฟ** บนบานหน้าต่างการดำเนินการเพื่อสร้างงาน

1. ตรวจสอบให้แน่ใจว่าได้มีการประมวลผลเวฟแล้ว การประมวลผลนี้สร้างงานที่จำเป็น

### <a name="view-work-details-and-change-the-work-pool"></a>ดูรายละเอียดงานและเปลี่ยนกลุ่มงาน

คุณสามารถใช้หน้า **รายละเอียดงาน** เพื่อดูงานที่สร้างขึ้น และจัดการกลุ่มงาน

1. ไปที่ **การจัดการคลังสินค้า \> งาน \> รายละเอียดงาน**
1. เลือกแถวสำหรับงานที่เพิ่งสร้างขึ้น คอลัมน์ **หมายเลขใบสั่ง** จะแสดงหมายเลขใบสั่งขาย

    ฟิลด์ **รหัสกลุ่มงาน** จะถูกตั้งค่าเป็นรหัสกลุ่มงานที่มีการตั้งค่าในเท็มเพลตงาน

    > [!TIP]
    > ถ้าคุณไม่เห็นฟิลด์ **รหัสกลุ่มงาน** ให้เพิ่มคอลัมน์ลงในกริด แล้วจากนั้น รีเฟรชหน้า

1. เมื่อต้องการเปลี่ยนกลุ่มงานที่สัมพันธ์กับรหัสงาน บนบานหน้าต่างการดำเนินการ บนแท็บ **งาน** ให้เลือก **เปลี่ยนรหัสกลุ่มงาน**
1. ในกล่องโต้ตอบ **เปลี่ยนกลุ่มงาน** บน FastTab **พารามิเตอร์** ในฟิลด์ **รหัสกลุ่มงาน** ให้เลือก *CallCenter*
1. เลือก **ตกลง** เพื่อใช้การเปลี่ยนแปลงของคุณ
1. โปรดสังเกตว่า ในขณะนี้มีการเปลี่ยนแปลงค่าของฟิลด์ **รหัสกลุ่มงาน** เป็น *CallCenter*

> [!IMPORTANT]
> เมื่อกล่องโต้ตอบ **เปลี่ยนกลุ่มงาน** ปรากฏขึ้น ฟิลด์ **รหัสกลุ่มงาน** อาจว่างเปล่าตามค่าเริ่มต้น ถ้าฟิลด์นี้ว่างเปล่า เมื่อคุณเลือก **ตกลง** เพื่อใช้การเปลี่ยนแปลง คุณจะลบกลุ่มงานทั้งหมดออกจากงาน
>
> นอกจากการสลับกลุ่มงานแล้ว คุณสามารถใช้กระบวนงานนี้เพื่อเพิ่มกลุ่มงานไปยังรายการงานใดๆ ที่ไม่มีกลุ่มงาน หรือลบกลุ่มงานออกจากรายการงานใดๆ ที่มีกลุ่มงานอยู่ได้


[!INCLUDE[footer-include](../../includes/footer-banner.md)]