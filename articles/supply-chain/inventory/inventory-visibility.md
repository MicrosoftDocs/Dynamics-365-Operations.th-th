---
title: ภาพรวม Add-in การแสดงผลสินค้าคงคลัง
description: หัวข้อนี้อธิบายถึงสิ่งที่การแสดงผลสินค้าคงคลังและอธิบายคุณลักษณะของสินค้าคงคลัง
author: yufeihuang
ms.date: 03/18/2022
ms.topic: overview
ms.search.form: ''
audience: Application User
ms.reviewer: kamaybac
ms.search.region: Global
ms.author: yufeihuang
ms.search.validFrom: 2020-10-26
ms.dyn365.ops.version: 10.0.15
ms.openlocfilehash: 9eb8a135d2415c867c746a1c40a80cdb84819c0e
ms.sourcegitcommit: d475dea4cf13eae2f0ce517542c5173bb9d52c1c
ms.translationtype: HT
ms.contentlocale: th-TH
ms.lasthandoff: 04/05/2022
ms.locfileid: "8547914"
---
# <a name="inventory-visibility-add-in-overview"></a>ภาพรวมของ Add-in การมองเห็นสินค้าคงคลัง

[!include [banner](../includes/banner.md)]

Add-in การมองเห็นสินค้าคงคลัง (เรียกอีกอย่างว่า *บริการการมองเห็นสินค้าคงคลัง*) ให้บริการไมโครเซอร์วิสที่เป็นแบบอิสระและปรับขนาดได้สูง ซึ่งช่วยให้สามารถลงรายการบัญชีการเปลี่ยนแปลงปริมาณสินค้าคงคลังคงเหลือแบบเรียลไทม์ และติดตามการมองเห็นในแหล่งข้อมูลและช่องทางทั้งหมดของคุณ โดยจะมีแพลตฟอร์มที่ช่วยให้คุณสามารถจัดการสินค้าคงคลังส่วนกลางของคุณได้โดยใช้ฟังก์ชันที่รวม (แต่ไม่จํากัดเพียง) รายการต่อไปนี้

- ติดตามสถานะสินค้าคงคลังล่าสุดจากส่วนกลาง (เช่น ปริมาณคงเหลือ ที่สั่งซื้อ ซื้อแล้ว อยู่ระหว่างการขนส่ง ส่งคืน และกักกัน) จากแหล่งข้อมูล คลังสินค้า และที่ตั้งทั้งหมดของคุณโดยเชื่อมต่อ Supply Chain Management หรือแหล่งข้อมูลลอจิสติกส์ของบุคคลที่สาม (เช่น ระบบการจัดการใบสั่ง การวางแผนทรัพยากรองค์กรของบุคคลที่สาม ระบบ \[ERP\] ระบบการขายหน้าร้าน \[POS\] และระบบการจัดการคลังสินค้า) กับบริการการมองเห็นสินค้าคงคลัง
- สอบถามความพร้อมใช้งานของปริมาณสินค้าคงคลังคงเหลือและการขาดแคลน และขอรับคำตอบทันทีโดยการเรียกบริการการมองเห็นสินค้าคงคลังโดยตรง
- หลีกเลี่ยงการขายเกิน โดยเฉพาะอย่างยิ่งเมื่อความต้องการของคุณมาจากช่องทางต่างๆ โดยทำการจองแบบเรียลไทม์ในบริการการมองเห็นสินค้าคงคลัง
- จัดการคำสั่งซื้อที่สัญญาไว้และความคาดหวังของลูกค้าได้ดียิ่งขึ้นโดยระบุวันที่พร้อมให้บริการปัจจุบันหรือถัดไปที่ถูกต้องแม่นยำ เพื่อให้คุณลักษณะปริมาณที่ให้สัญญาได้ (ATP) จากช่องทาง Omni สามารถคำนวณวันที่ในการเติมสินค้าตามคำสั่งซื้อที่คาดหวังได้

## <a name="extensibility"></a>เพิ่มความสามารถ

บริการการมองเห็นสินค้าคงคลังสามารถขยายได้สูง เนื่องจากแอปพลิเคชัน Microsoft ไม่ได้จำกัดอินพุตและเอาต์พุตข้อมูล ระบบภายนอกสามารถเข้าถึงบริการได้ผ่าน RESTful Application Program Interface (API) นอกเหนือจากการใช้การแมปสำเร็จรูปที่มีให้สำหรับแหล่งข้อมูล Supply Chain Management และมิติแล้ว คุณยังสามารถรวมการมองเห็นสินค้าคงคลังกับระบบของบริษัทอื่นหลายระบบได้โดยการตั้งค่าแหล่งข้อมูลเพิ่มเติม การวัดสถานะสินค้าคงคลัง (หรือที่เรียกว่า *การวัดทางกายภาพ* ในบริการการมองเห็นสินค้าคงคลัง) และมิติสินค้าคงคลังผ่านแอปการตั้งค่าคอนฟิก ด้วยวิธีนี้ คุณสามารถสอบถามและเปลี่ยนแหล่งข้อมูลหลายแหล่งและมิติสินค้าคงคลังที่กําหนดล่วงหน้าได้อย่างยืดหยุ่น

นอกจากนี้ เนื่องจากความสามารถในการมองเห็นสินค้าคงคลังถูกสร้างขึ้นใน Microsoft Dataverse จึงสามารถใช้ข้อมูลเพื่อสร้างและรวมกับ Power Apps ได้ นอกจากนี้ คุณยังสามารถใช้ Power BI เพื่อสร้างแดชบอร์ดที่ปรับแต่งตามความต้องการทางธุรกิจของคุณได้

## <a name="scalability"></a>สามารถปรับขนาดได้

บริการการมองเห็นสินค้าคงคลังสามารถปรับเพิ่มหรือลดขนาดได้ ขึ้นอยู่กับปริมาณข้อมูลของคุณ ประสบการณ์ในการปรับขนาดส่วนใหญ่ราบรื่นและดำเนินการโดยทีมแพลตฟอร์มของ Microsoft ซึ่งอิงจากการตรวจหาและประเมินปริมาณข้อมูลธุรกรรมของคุณโดยอัตโนมัติ

## <a name="feature-highlights"></a>จุดเด่นของคุณลักษณะ

### <a name="get-a-global-view-of-real-time-inventory"></a>ดูมุมมองส่วนกลางของสินค้าคงคลังแบบเรียลไทม์

การมองเห็นสินค้าคงคลังช่วยให้มั่นใจว่าคุณสามารถเข้าถึงปริมาณสินค้าคงคลังที่เป็นปัจจุบันมากที่สุดได้ตลอดเวลา ในทุกช่องทาง ที่ตั้ง และคลังสินค้าของคุณ คุณจะได้รับประโยชน์มากที่สุดจากการใช้การมองเห็นสินค้าคงคลังเพื่อสนับสนุนธุรกิจการดำเนินงานรายวันของคุณเมื่อใดก็ตามที่คุณต้องรับเรกคอร์ดสินค้าคงคลัง ปริมาณสินค้าคงคลังคงเหลือทางกายภาพ ปริมาณที่ขาย และปริมาณที่ซื้อทั้งหมดพร้อมใช้งานได้ทันที คุณยังสามารถตั้งค่าคอนฟิกการวัดงสินค้าคงคลังทางกายภาพอื่นๆ (เช่น ข้อมูลการส่งคืน การกักกัน และการลงรายการบัญชี) ตามต้องการ เพื่อดูรายละเอียดเหล่านั้นในแบบเรียลไทม์ การมองเห็นสินค้าคงคลังสามารถประมวลผลการลงรายการบัญชีการเปลี่ยนแปลงสินค้าคงคลังนับล้านได้อย่างมีประสิทธิภาพ ข้อมูลนี้สามารถรวมและแสดงในปริมาณสินค้าคงคลังล่าสุดในการบริการได้ทันที แบบต่อวินาที หรือต่อนาที ทั้งนี้ขึ้นอยู่กับช่วงเวลาที่ข้อมูลถูกลงรายการบัญชีที่ สำหรับข้อมูลเพิ่มเติม ให้ดูที่ [API สาธารณะของการมองเห็นสินค้าคงคลัง](inventory-visibility-api.md)

### <a name="soft-reservation-to-avoid-overselling-across-all-order-channels"></a>การจองแบบไม่ตายตัวเพื่อหลีกเลี่ยงการขายเกินระหว่างช่องทางใบสั่งทั้งหมด

*การจองแบบไม่ตายตัว* ให้คุณสามารถกําหนดหรือตั้งค่าสถานะปริมาณเฉพาะในการเติมเต็มใบสั่งหรือความต้องการได้ การจองแบบไม่ตายตัวไม่มีผลกระทบต่อสินค้าคงคลังที่มีอยู่จริง แต่จะหักออกจากปริมาณสินค้าคงคลัง *ที่พร้อมให้จอง* และระบุปริมาณที่อัปเดตสำหรับการเติมสินค้าตามใบสั่งในอนาคต คุณลักษณะนี้จะมีประโยชน์ถ้าการร้องขอหรือใบสั่งขายมาจากช่องทางหรือแหล่งข้อมูลอย่างน้อยหนึ่งช่องทางที่อยู่นอกระบบการวางแผนทรัพยากรองค์กร (ERP) สำหรับระบบเรกคอร์ดของคุณ

หากคุณไม่ได้ใช้การจองแบบไม่ตายตัวในบริการการมองเห็นสินค้าคงคลัง คุณต้องรอจนกว่าใบสั่งจะถูกซิงค์และประมวลผลโดยระบบ ERP ของคุณเพื่อรับการอัปเดตปริมาณสินค้าคงคลังที่มีอยู่จริง โดยทั่วไปกระบวนการนี้มีเวลาแฝงสูง อย่างไรก็ตาม การจองแบบไม่ตายตัวจะมีผลในทันทีทุกครั้งที่มีการสร้างการร้องขอหรือใบสั่งการขายในช่องทางการขายของคุณ ดังนั้น การจองแบบไม่ตายตัวจึงช่วยป้องกันสถานการณ์การขายเกินโดยทำให้แน่ใจว่าใบสั่งจากช่องทาง Omni ของคุณจะไม่รบกวนกันและกันเมื่อมาถึงระบบ ERP การจองแบบไม่ตายตัวยังช่วยให้มั่นใจว่าคุณจะสามารถดำเนินการตามใบสั่งทั้งหมดที่คุณสัญญาไว้ได้ คุณจึงสามารถตอบสนองความคาดหวังของลูกค้าและรักษาความภักดีของลูกค้าไว้ได้ สำหรับข้อมูลเพิ่มเติม ให้ดูที่ [การจองการแสดงผลสินค้าคงคลัง](inventory-visibility-reservations.md)

### <a name="immediate-response-of-atp-dates-confirmation"></a>การตอบสนองทันทีของการยืนยันวันที่ ATP

การมองเห็นสินค้าคงคลังที่คาดการณ์ในอนาคตอันใกล้ของคุณ (รวมถึงการจัดหา ความต้องการ และรายละเอียดปริมาณคงเหลือที่คาดการณ์ไว้) เป็นสิ่งสำคัญ เนื่องจากจะช่วยให้บริษัทของคุณบรรลุเป้าหมายต่อไปนี้

- ลดระดับสินค้าคงคลังเพื่อลดต้นทุนในการจัดการสินค้าคงคลัง
- อำนวยความสะดวกในการประมวลผลใบสั่งภายใน เพื่อให้พนักงานขายสามารถคำนวณการจัดส่งและวันที่จัดส่ง ตามความพร้อมของผลิตภัณฑ์ที่สั่งซื้อ
- แสดงความโปร่งใสเกี่ยวกับเวลาที่ลูกค้าสามารถคาดหวังว่าสินค้าที่หมดสต็อกจะพร้อมจำหน่าย โดยระบุวันที่ที่พร้อมให้บริการในครั้งถัดไป

คุณลักษณะ ATP ง่ายต่อการนำไปใช้ในกระบวนการเติมสินค้าตามใบสั่งประจำวันของคุณ สิ่งสําคัญที่สุด เช่นเดียวกับข้อเสนอการมองเห็นสินค้าคงคลังอื่นๆ คือคุณลักษณะ ATP เป็นแบบ *ส่วนกลางและเรียลไทม์* ดังนั้น คุณสามารถตั้งค่าสูตรการคำนวณ ATP หลายสูตรเพื่อให้มีการสอบถามสินค้าคงคลังทั้งหมด ซึ่งครอบคลุมช่องทางธุรกิจและแหล่งข้อมูลทั้งหมดของคุณ สำหรับข้อมูลเพิ่มเติม ดูที่ [กำหนดการการเปลี่ยนแปลงปริมาณคงเหลือและปริมาณที่ให้สัญญาได้ของการมองเห็นสินค้าคงคลัง](inventory-visibility-available-to-promise.md)

### <a name="compatibility-with-advanced-warehouse-management-items"></a>ความเข้ากันได้กับสินค้าของการจัดการคลังสินค้าขั้นสูง

Microsoft มีเป้าหมายเพื่อให้การผสานรวมแบบสำเร็จรูปกับการจัดการคลังสินค้าขั้นสูง (WHS) เพื่อให้ลูกค้า WHS สามารถใช้ประโยชน์จากบริการการมองเห็นสินค้าคงคลังได้ ตามรุ่น 2022 เวฟ 1 (พรีวิวสำหรับสาธารณะ) บริการสินค้าคงคลังรองรับการสอบถามปริมาณคงเหลือของสินค้า WHS และ ATP คุณลักษณะการจองแบบไม่ตายตัวและการปันส่วนจะได้รับการสนับสนุนสำหรับลูกค้า WHS ในเวฟถัดไป สำหรับข้อมูลเพิ่มเติม โปรดดู [การสนับสนุนการมองเห็นสินค้าคงคลังสำหรับสินค้า WHS](inventory-visibility-whs-support.md)

## <a name="licensing"></a>การให้ลิขสิทธิ์

บริการการมองเห็นสินค้าคงคลังมีให้ใช้งานในรุ่นต่อไปนี้

- **Add-in ของการมองเห็นสินค้าคงคลังสำหรับ Microsoft Dynamics 365 Supply Chain Management** – ให้กับบริษัทที่มีสิทธิ์การใช้งาน Supply Chain Management license ที่ถูกต้อง การมองเห็นสินค้าคงคลังสามารถใช้งานโดยไม่มีค่าสิทธิ์การใช้งานเพิ่มเติม คุณสามารถเริ่มทดลองใช้ได้แล้ววันนี้ สำหรับรายละเอียดการติดตั้ง ดูที่ [ติดตั้งและตั้งค่าการมองเห็นสินค้าคงคลัง](inventory-visibility-setup.md)
- **บริการการมองเห็นสินค้าคงคลังเป็นส่วนประกอบของ IOM** – รุ่นนี้มีไว้สำหรับลูกค้า Intelligent Order Management (IOM) หรือบริษัที่ไม่ได้ใช้ Supply Chain Management เป็นระบบ ERP ของตน สิทธิ์การใช้งานจะรวมอยู่ในชุดรวม IOM สำหรับข้อมูลเพิ่มเติม ดูที่ [ภาพรวม Intelligent Order Management](/dynamics365/intelligent-order-management/overview)

[!INCLUDE[footer-include](../../includes/footer-banner.md)]
