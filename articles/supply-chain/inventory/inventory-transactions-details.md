---
title: รายละเอียดธุรกรรมสินค้าคงคลัง
description: หัวข้อนี้แสดงภาพรวมของหน้ารายละเอียดธุรกรรมที่แสดงรายละเอียดของธุรกรรมสินค้าคงคลังที่เลือก
author: rachel-profitt
ms.date: 04/25/2022
ms.topic: article
ms.search.form: InventTrans, InventTransDetails
audience: Application User
ms.reviewer: kamaybac
ms.search.region: Global
ms.author: raprofit
ms.search.validFrom: 2022-04-25
ms.dyn365.ops.version: 10.0.27
ms.openlocfilehash: fd1416f21ce15dc832dd41ea4110c93bf5bb41a2
ms.sourcegitcommit: 5d1772bdeb21a9bec6dc49e64550aaf34127a4e2
ms.translationtype: HT
ms.contentlocale: th-TH
ms.lasthandoff: 05/10/2022
ms.locfileid: "8735923"
---
# <a name="inventory-transaction-details"></a>รายละเอียดธุรกรรมสินค้าคงคลัง

ใช้หน้า **รายละเอียดธุรกรรม** เพื่อดูรายละเอียดของธุรกรรมสินค้าคงคลังที่เลือก

## <a name="open-the-transaction-details-page"></a>เปิดหน้ารายละเอียดธุรกรรม

หากต้องการเปิดหน้า **รายละเอียดธุรกรรม** ให้ปฏิบัติตามขั้นตอนเหล่านี้

1. ไปยัง **การบริหารสินค้าคงคลัง \> การสอบถามและรายงาน \> ธุรกรรม**
1. เลือกธุรกรรมที่คุณต้องการตรวจสอบ
1. บนบานหน้าต่างการดำเนินการ เลือก **รายละเอียดธุรกรรม**

## <a name="fasttabs-overview"></a>ภาพรวมของแท็บด่วน

หน้า **รายละเอียดธุรกรรม** แบ่งออกเป็นหลายแท็บด่วน ตารางต่อไปนี้อธิบายวัตถุประสงค์ของแท็บด่วนแต่ละรายการ

| แท็บด่วน | คำอธิบาย |
|---|---|
| ทั่วไป | แท็บด่วนนี้แสดงข้อมูลพื้นฐานเกี่ยวกับธุรกรรมสินค้าคงคลังที่เลือก นอกจากฟิลด์ที่ปรากฏบนหน้า **ธุรกรรมสินค้าคงคลัง** แล้ว ยังมีฟิลด์เพิ่มเติมที่อธิบายไว้ในภายหลังในหัวข้อนี้ด้วย |
| การอัปเดต | แท็บด่วนนี้แสดงข้อมูลที่เกี่ยวข้องกับลักษณะจริง ทางการเงิน และการชำระบัญชีของธุรกรรมสินค้าคงคลังที่เลือก ฟิลด์บางฟิลด์อาจว่างเปล่า ทั้งนี้ขึ้นอยู่กับสถานะปัจจุบันของธุรกรรม อย่างไรก็ตาม ฟิลด์เหล่านั้นจะถูกตั้งค่าโดยอัตโนมัติเมื่อลงรายการบัญชีธุรกรรม นอกจากฟิลด์ที่ปรากฏบนหน้า **ธุรกรรมสินค้าคงคลัง** แล้ว แท็บด่วนนี้ยังมีฟิลด์เพิ่มเติมที่อธิบายไว้ในภายหลังในหัวข้อนี้ด้วย |
| การลงรายการบัญชีแยกประเภท | แท็บด่วนนี้นี้แสดงชนิดการลงรายการบัญชีและบัญชีแยกประเภทที่ใช้สำหรับการปรับปรุงจริง การปรับปรุงทางการเงิน รายได้จริง ค่าใช้จ่ายจริง รายได้ทางการเงิน และค่าใช้จ่ายทางการเงินที่เกี่ยวข้องกับธุรกรรมสินค้าคงคลังที่เลือก |
| ข้อมูลอ้างอิง | แท็บด่วนนี้แสดงข้อมูลเพิ่มเติมเกี่ยวกับธุรกรรมการจัดหาที่สร้างธุรกรรมสินค้าคงคลังที่เลือก ตัวอย่างเช่น ข้อมูลนี้อาจรวมรายละเอียดจากใบสั่งซื้อหรือใบสั่งขาย |
| ข้อมูลที่เกี่ยวข้อง | แท็บด่วนนี้แสดงข้อมูลเพิ่มเติมเกี่ยวกับธุรกรรมสินค้าคงคลังที่เลือก ฟิลด์เหล่านี้อาจไม่ได้ตั้งค่าถ้าคุณไม่ได้ใช้คุณลักษณะบางอย่าง เช่น ประเภทการจัดซื้อหรือโครงการ |
| มิติทางการเงิน - ที่มีอยู่จริง | แท็บด่วนนี้แสดงค่ามิติทางการเงินที่ใช้เมื่อลงรายการบัญชีการอัปเดตจริง ถ้ายังไม่ได้ลงรายการบัญชีการอัปเดตจริง ฟิลด์จะว่างเปล่า |
| มิติทางการเงิน - ทางการเงิน | แท็บด่วนนี้แสดงค่ามิติทางการเงินที่ใช้เมื่อลงรายการบัญชีการอัปเดตทางการเงิน ถ้ายังไม่ได้ลงรายการบัญชีการอัปเดตทางการเงิน ฟิลด์จะว่างเปล่า |
| มิติสินค้าคงคลัง | แท็บด่วนนี้จะแสดงค่ามิติสินค้าคงคลังที่กำหนดให้กับธุรกรรมสินค้าคงคลังที่เลือก ค่าเหล่านี้รวมถึงไซต์ คลังสินค้า ขนาด สี การตั้งค่าคอนฟิก สถานที่ หมายเลขชุดงาน หมายเลขลำดับประจำสินค้า สถานะสินค้าคงคลัง ป้ายทะเบียน และเจ้าของ |

## <a name="fields-on-the-general-fasttab"></a>ฟิลด์บนแท็บด่วนทั่วไป

ตารางต่อไปนี้จะอธิบายฟิลด์บนแท็บด่วน **ทั่วไป** ที่ไม่ได้ปรากฏบนหน้า **ธุรกรรมสินค้าคงคลัง**

| ฟิลด์ | คำอธิบาย |
|---|---|
| ฝ่าย | ชื่อของฝ่ายที่เกี่ยวข้องเกี่ยวกับธุรกรรมสินค้าคงคลังที่เลือก ตัวอย่างเช่น ธุรกรรมใบสั่งซื้อแสดงชื่อผู้จัดจำหน่ายในใบสั่งซื้อ และธุรกรรมใบสั่งขายแสดงชื่อของลูกค้า ฟิลด์นี้จะไม่พร้อมใช้งานกับธุรกรรมสินค้าคงคลังทุกชนิด |
| สินค้าคงคลังอ้างอิง | หากธุรกรรมสินค้าคงคลังอื่นเกี่ยวข้องกับธุรกรรมสินค้าคงคลังที่เลือก ชนิดของธุรกรรมนั้นจะเป็นธุรกรรมอื่น ตัวอย่างเช่น ถ้าใบสั่งซื้อถูกทำเครื่องหมายโดยเทียบกับใบสั่งขาย ฟิลด์ **การอ้างอิงสินค้าคงคลัง** ของธุรกรรมใบสั่งซื้อจะถูกตั้งค่าเป็น *ใบสั่งขาย* การทำเครื่องหมายจะเกิดขึ้นโดยอัตโนมัติสำหรับใบสั่งจัดส่งโดยตรงและใบสั่งระหว่างบริษัท เมื่อคุณใช้การทำเครื่องหมายด้วยวิธีการคิดต้นทุนอื่นที่ไม่ใช่ *ต้นทุนมาตรฐาน* และ *ค่าเฉลี่ยเคลื่อนที่* ระบบจะสร้างการชำระเงินและการปรับปรุงตามธุรกรรมที่ทำเครื่องหมายไว้ ด้วยวิธีนี้ คุณสามารถดำเนินการคิดต้นทุน "ตามจริง" ซึ่งจะแทนที่ตรรกะสำหรับการเข้าก่อนออกก่อน (FIFO) เข้าหลังออกก่อน (LIFO); หรือค่าเฉลี่ยถ่วงน้ำหนัก |
| หมายเลขสินค้าคงคลัง | ธุรกรรมเฉพาะที่เกี่ยวข้องกับธุรกรรมสินค้าคงคลังที่เลือก ตัวอย่างเช่น ถ้าใบสั่งซื้อถูกทำเครื่องหมายโดยเทียบกับใบสั่งขาย ฟิลด์ **หมายเลขสินค้าคงคลัง** ของธุรกรรมใบสั่งซื้อจะถูกตั้งค่าเป็นหมายเลขใบสั่งขาย |
| รหัสโครงการ | ถ้าธุรกรรมสินค้าคงคลังที่เลือกเกี่ยวข้องกับโครงการ ฟิลด์นี้จะถูกตั้งค่าเป็นหมายเลขโครงการ |
| รหัสล็อต | รหัสล็อตเฉพาะที่ระบบกำหนดให้กับธุรกรรมสินค้าคงคลังที่เลือก |
| ล็อตอ้างอิง | หากธุรกรรมสินค้าคงคลังอื่นเกี่ยวข้องกับธุรกรรมสินค้าคงคลังที่เลือก รหัสล็อตของธุรกรรมนั้นจะเป็นธุรกรรมอื่น ตัวอย่างเช่น ถ้าใบสั่งซื้อถูกทำเครื่องหมายโดยเทียบกับใบสั่งขาย ฟิลด์ **ล็อตการอ้างอิง** ของธุรกรรมใบสั่งซื้อจะถูกตั้งค่าเป็นค่า **รหัสล็อต** ของธุรกรรมสินค้าคงคลังของรายการใบสั่งขาย |
| หมายเลขมิติ | รหัสเฉพาะที่แสดงถึงชุดของค่ามิติสินค้าคงคลังทั้งหมดที่กำหนดให้กับธุรกรรมสินค้าคงคลังที่เลือก |
| ค่าเปิด | ค่าที่ระบุว่าธุรกรรมสินค้าคงคลังที่เลือกได้รับการชำระบัญชีโดยกระบวนการปิดสินค้าคงคลังหรือไม่ หากฟิลด์นี้ตั้งค่าเป็น *ใช่* จะยังไม่มีการชำระบัญชีธุรกรรม |
| วันที่คาดไว้ | สำหรับธุรกรรมการรับสินค้า เป็นวันที่คาดว่าจะมีการรับสินค้าคงคลัง ตัวอย่างเช่น ฟิลด์นี้อาจแสดงวันที่ได้รับที่คาดไว้ในใบสั่งการบล็อคสินค้าคงคลังหรือวันที่จัดส่งในรายการใบสั่งซื้อ |
| วันที่ของสินค้าคงคลัง | ฟิลด์นี้ถูกตั้งค่าเมื่อมีการทำธุรกรรมการลงทะเบียนในใบสั่งรับสินค้าก่อนที่จะลงรายการบัญชีใบรับสินค้าจริง |
| การโอนย้ายที่ไม่ใช่ทางการเงิน | ค่าที่ระบุว่าธุรกรรมสินค้าคงคลังที่เลือกเป็นการโอนที่ไม่ใช่ทางการเงินหรือไม่ ารโอนย้ายที่ไม่ใช่ทางการเงินเกิดขึ้นเมื่อไม่มีการติดตามการเปลี่ยนแปลงในมิติสินค้าคงคลังทางการเงินบนหน้า **กลุ่มแบบจำลองสินค้า** |
| รหัสล็อตการโอนย้าย | หากธุรกรรมสินค้าคงคลังที่เลือกเป็นการโอนที่ไม่ใช่ทางการเงิน ฟิลด์นี้จะถูกตั้งค่าเป็นค่า **รหัสล็อต** ของธุรกรรมสินค้าคงคลังอื่นที่มีการชำระเงินกับธุรกรรมที่เลือก |

## <a name="fields-on-the-updates-fasttab"></a>ฟิลด์บนแท็บด่วนการอัปเดต

ตารางต่อไปนี้จะอธิบายฟิลด์บนแท็บด่วน **การอัปเดต** ที่ไม่ได้ปรากฏบนหน้า **ธุรกรรมสินค้าคงคลัง**

| ฟิลด์ | คำอธิบาย |
|---|---|
| ใบสำคัญที่มีอยู่จริง | หมายเลขใบสำคัญจากบัญชีแยกประเภททั่วไปที่มีการลงรายการบัญชีจริงสำหรับธุรกรรมสินค้าคงคลังที่เลือก |
| กระบวนการผลิต | กระบวนการผลิตที่เกี่ยวข้องกับธุรกรรมสินค้าคงคลังที่เลือก ฟิลด์นี้ถูกตั้งค่าสำหรับธุรกรรมรายการเบิกสินค้าในการผลิตที่สูตรการผลิต(BOM) หรือรายการสูตรเกี่ยวข้องกับสินค้าเฉพาะ |
| บันทึกการจัดส่ง | หมายเลขบันทึกการจัดส่งที่ป้อนสำหรับธุรกรรมการรับสินค้าของใบสั่งซื้อ |
| ยอดต้นทุนจริง | ยอดเงินที่ลงรายการบัญชีไปยังบัญชีแยกประเภททั่วไปสำหรับการอัปเดตจริง สำหรับผลิตภัณฑ์ที่มีต้นทุนมาตรฐาน จำนวนนี้แสดงถึงต้นทุนมาตรฐาน สำหรับวิธีการคิดต้นทุนอื่นๆ จะแสดงค่าเฉลี่ยถ่วงน้ำหนักสำหรับผลิตภัณฑ์ในเวลาที่มีการลงรายการบัญชี |
| รายได้ที่เกิดขึ้นจริง | ยอดเงินของรายได้ที่รอตัดบัญชีที่ลงรายการบัญชีไปยังบัญชีแยกประเภททั่วไปสำหรับการอัปเดตจริง |
| รหัสจำนวนงานในศูนย์การผลิต | หากธุรกรรมปัจจุบันเกี่ยวข้องกับการบรรทุกในการจัดการการขนส่ง ฟิลด์นี้จะแสดงหมายเลขเฉพาะของการบรรทุกที่มีสินค้า |
| ลงรายการบัญชีจริงแล้ว | ค่าที่ระบุว่ามีการลงรายการบัญชีธุรกรรมสินค้าคงคลังที่เลือกแล้วจริงหรือไม่ ถ้าธุรกรรมปัจจุบันถูกลงรายการบัญชีไปยังบัญชีแยกประเภท จะมีใบสำคัญจริงด้วย |
| ลงรายการบัญชีทางการเงินแล้ว | ค่าที่ระบุว่ามีการลงรายการบัญชีธุรกรรมสินค้าคงคลังที่เลือกแล้วทางการเงินหรือไม่ ถ้าธุรกรรมปัจจุบันถูกลงรายการบัญชีไปยังบัญชีแยกประเภท จะมีใบสำคัญทางการเงินด้วย |
| ลงรายการบัญชีค่าธรรมเนียมที่มีอยู่จริงแล้ว | ค่าที่ระบุว่ามีการลงรายการบัญชีค่าธรรมเนียมจริงที่เกี่ยวข้องกับธุรกรรมสินค้าคงคลังที่เลือกหรือไม่ |
| ลงรายการบัญชีค่าธรรมเนียมทางการเงินแล้ว | ค่าที่ระบุว่ามีการลงรายการบัญชีค่าธรรมเนียมทางการเงินที่เกี่ยวข้องกับธุรกรรมสินค้าคงคลังที่เลือกหรือไม่ |
| ใบสำคัญทางการเงิน | หมายเลขใบสำคัญในบัญชีแยกประเภททั่วไปที่มีการสร้างการลงรายการบัญชีทางการเงิน |
| ใบแจ้งหนี้ | หมายเลขใบแจ้งหนี้ที่สร้างขึ้น ตัวอย่างเช่น สำหรับใบสั่งซื้อหรือใบสั่งขาย |
| การปรับปรุง | ยอดเงินที่ปรับปรุงในธุรกรรมสินค้าคงคลังที่เลือกจากกระบวนการปิดบัญชีและการปรับปรุงสินค้าคงคลัง |
| กำไรขาดทุน ยอดเงินที่ลงรายการบัญชี | จำนวนเงินของธุรกรรมสินค้าคงคลังที่เลือกซึ่งลงรายการบัญชีไปยังงบกำไรขาดทุน |
| ใบแจ้งหนี้ที่ไม่ได้ลงรายการบัญชี | หมายเลขใบแจ้งหนี้ของใบสั่งซื้อที่เกี่ยวข้อง ซึ่งปรากฏบนหน้า **ใบแจ้งหนี้ของผู้จัดจำหน่ายที่รอดำเนินการ** |
| ปิดทางการเงิน | วันที่ที่ธุรกรรมมีการชำระบัญชีเต็มจำนวนแล้ว |
| ปริมาณตามน้ำหนักจริงที่ครอบคลุม | ปริมาณน้ำหนักจริงที่ครอบคลุมโดยการชำระบัญชี |
| ปริมาณที่จ่าย | ปริมาณที่ชำระสำหรับธุรกรรมสินค้าคงคลังที่เลือก |
| จำนวนเงินที่ชำระ | มูลค่าที่ชำระสำหรับธุรกรรมสินค้าคงคลังที่เลือก |
