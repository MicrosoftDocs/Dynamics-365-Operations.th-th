---
title: ใบสั่งตรวจสอบสินค้า
description: บทความนี้อธิบายวิธีการใช้ใบสั่งตรวจสอบสินค้าเพื่อบล็อคสินค้าคงคลัง
author: yufeihuang
ms.date: 03/23/2021
ms.topic: article
ms.prod: ''
ms.technology: ''
ms.search.form: InventLocation, InventModelGroup, InventQuarantineOrder, InventQuarantineParmEnd, InventQuarantineParmReportFinished, InventQuarantineParmStartUp, InventTrans
audience: Application User
ms.reviewer: kamaybac
ms.custom: 30021
ms.assetid: d5047727-653c-49da-b489-6fd3fe50445e
ms.search.region: Global
ms.author: yufeihuang
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 7e18735117d1f671e0efc0947248bbe266fa0ca6
ms.sourcegitcommit: 28a726b3b0726ecac7620b5736f5457bc75a5f84
ms.translationtype: HT
ms.contentlocale: th-TH
ms.lasthandoff: 06/29/2022
ms.locfileid: "9065613"
---
# <a name="quarantine-orders"></a>ใบสั่งตรวจสอบสินค้า

[!include [banner](../includes/banner.md)]

บทความนี้อธิบายวิธีการใช้ใบสั่งตรวจสอบสินค้าเพื่อบล็อคสินค้าคงคลัง

ใบสั่งตรวจสอบสินค้าช่วยให้คุณสามารถบล็อคสินค้าคงคลังได้ ตัวอย่างเช่น คุณอาจต้องการตรวจสอบสินค้าสำหรับเหตุผลเกี่ยวกับการควบคุมคุณภาพ สินค้าคงคลังที่ได้รับการตรวจสอบจะถูกโอนย้ายไปยังคลังสินค้าตรวจสอบสินค้า

> [!NOTE]
> ถ้าคุณกำลังใช้กระบวนการจัดการคลังสินค้า (ในโมดูลการจัดการคลังสินค้า) การประมวลผลใบสั่งตรวจสอบสินค้าจะใช้สำหรับใบสั่งขายส่งคืนเท่านั้น

## <a name="quarantine-on-hand-inventory-items"></a>ตรวจสอบปริมาณสินค้าคงคลังคงเหลือ

เมื่อคุณตรวจสอบสินค้า คุณสามารถสร้างใบสั่งตรวจสอบสินค้าด้วยตนเอง หรือตั้งค่าระบบเพื่อสร้างใบสั่งตรวจสอบสินค้าระหว่างการประมวลผลขาเข้าโดยอัตโนมัติ

ตั้งค่าระบบเพื่อสร้างใบสั่งตรวจสอบสินค้าโดยอัตโนมัติ ให้ทำตามขั้นตอนต่อไปนี้

1. ไปที่ **การจัดการสินค้าคงคลัง \> การตั้งค่า \> สินค้าคงคลัง \> กลุ่มแบบจำลองสินค้า**
1. เลือกกลุ่มแบบจำลองที่เกี่ยวข้องในบานหน้าต่างรายการ หรือสร้างกลุ่มแบบจำลองใหม่
1. บนแท็บด่วน **นโยบายสินค้าคงคลัง** ให้เลือกกล่องกาเครื่องหมาย **การบริหารการตรวจสอบสินค้า**
1. ปิดหน้า
1. ในฟิลด์ **คลังสินค้าตรวจสอบ** สำหรับคลังสินค้าที่ได้รับ ระบุคลังสินค้าตรวจสอบเบื้องต้น

เมื่อสินค้าที่ลงทะเบียนเป็นได้รับแล้วที่คลังสินค้าเป็นของกลุ่มแบบจำลองที่มีการเลือกกล่องกาเครื่องหมาย **การบริหารการตรวจสอบสินค้า** ไว้ ระบบจะสร้างใบสั่งตรวจสอบสินค้าให้ ใบสั่งตรวจสอบสินค้าจะสั่งให้ผู้ปฏิบัติงานย้ายสินค้าไปที่คลังสินค้าตรวจสอบ

เมื่อคุณสร้างใบสั่งตรวจสอบสินค้าด้วยตนเองบนหน้า **ใบสั่งตรวจสอบสินค้า** สินค้าไม่จำเป็นต้องถูกตั้งค่าสำหรับการจัดการการตรวจสอบสินค้าในกลุ่มแบบจำลองสินค้าที่เชื่อมโยงกัน สำหรับกระบวนการนี้ คุณต้องระบุสินค้าคงคลังคงเหลือที่ควรตรวจสอบและคลังสินค้าตรวจสอบที่ควรใช้ คุณสามารถใช้สถานะใบสั่งตรวจสอบสินค้าเพื่อช่วยวางแผนกระบวนการ

## <a name="quarantine-order-statuses"></a>สถานะของใบสั่งตรวจสอบสินค้า

ใบสั่งตรวจสอบสินค้าสามารถมีสถานะดังต่อไปนี้

- ที่สร้าง
- เริ่มต้นแล้ว
- ที่รายงานเมื่อเสร็จสมบูรณ์
- สิ้นสุดแล้ว

### <a name="created"></a>ที่สร้าง

เมื่อใบสั่งตรวจสอบสินค้าถูกสร้างขึ้นด้วยตนเอง แต่สินค้ายังไม่ถูกเก็บไว้ในคลังสินค้าตรวจสอบ ใบสั่งตรวจสอบสินค้ามีสถานะเป็น **สร้างแล้ว** ธุรกรรมสินค้าคงคลังสองรายการจะถูกสร้างขึ้น ธุรกรรมหนึ่งคือธุรกรรมที่ออกที่สามารถมีสถานะเป็น **อยู่ระหว่างการสั่ง**, **จองแล้วจริง** หรือ **เบิกสินค้าแล้ว** ธุรกรรมอื่นคือธุรกรรมการรับสินค้าที่สามารถมีสถานะเป็น **สั่งแล้ว** หรือ **ลงทะเบียนแล้ว** ที่คลังสินค้าตรวจสอบ คุณสามารถจอง รับของ และลงทะเบียนการปรับปรุงสินค้าคงคลัง โดยการใช้กระบวนการปกติ

### <a name="started"></a>เริ่มต้นแล้ว

เมื่อใบสั่งตรวจสอบสินค้าอยู่ในสถานะ **เริ่มต้นแล้ว** สินค้าคงคลังจะได้รับการโอนย้ายจากคลังสินค้าปกติไปยังคลังสินค้าตรวจสอบสินค้า และธุรกรรมสินค้าคงคลังสองรายการจะถูกสร้างขึ้น ธุรกรรมหนึ่งที่มีสถานะเป็น **หักลดแล้ว** และธุรกรรมอื่น ๆ ที่มีสถานะเป็น **ได้รับแล้ว** ในเวลาเดียวกัน ธุรกรรมสินค้าคงคลังสองรายการถูกสร้างขึ้นเพื่อจัดการกับการโอนย้ายส่งคืน ธุรกรรมเหล่านี้ไม่ได้ถูกลงวันที่ ธุรกรรมหนึ่งที่มีสถานะเป็น **จองแล้วจริง** และธุรกรรมอื่น ๆ มีสถานะเป็น **สั่งแล้ว**

### <a name="reported-as-finished"></a>ที่รายงานเมื่อเสร็จสมบูรณ์

เมื่อต้องการรายงานการเสร็จงานของใบสั่งตรวจสอบสินค้าที่เริ่มต้นไว้ ให้เปิดใบสั่ง และเลือก **รายงานการเสร็จงาน** ในบานหน้าต่างการดำเนินการ สินค้าถูกปลดออกจากการตรวจสอบสินค้าแล้ว แต่ยังไม่ถูกย้ายกลับไปที่คลังสินค้าปกติ การย้ายกลับไปที่คลังสินค้าปกติ สามารถดำเนินการผ่านทางสมุดรายวันการมาถึงของสินค้าได้ ซึ่งจะเริ่มในระหว่างการรายงานเป็นกระบวนการที่เสร็จสิ้น

### <a name="ended"></a>สิ้นสุด

เมื่อใบสั่งตรวจสอบสินค้าสิ้นสุด สินค้าจะถูกย้ายจากคลังสินค้าตรวจสอบกลับไปยังคลังสินค้าปกติ สถานะของธุรกรรมสินค้าถูกตั้งค่าเป็น *ขายแล้ว* ที่คลังสินค้าตรวจสอบ และ *ซื้อแล้ว* ที่คลังสินค้าปกติ

## <a name="quarantine-order-scrap"></a>ของเสียใบสั่งตรวจสอบสินค้า

โดยเป็นส่วนหนึ่งของกระบวนการใบสั่งตรวจสอบสินค้า คุณอาจทำให้สินค้าคงคลังเสีย เมื่อกำลังดำนินการกับของเสีย สถานะสินค้าคงคลังจะกำหนดเป็น *ขายแล้ว* โดยธุรกรรมการออกใช้จากคลังสินค้าตรวจสอบ

## <a name="additional-resources"></a>ทรัพยากรเพิ่มเติม

- [การบล็อคสินค้าคงคลัง](inventory-blocking.md)

[!INCLUDE[footer-include](../../includes/footer-banner.md)]
