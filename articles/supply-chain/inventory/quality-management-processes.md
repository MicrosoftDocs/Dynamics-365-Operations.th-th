---
title: กระบวนการการจัดการคุณภาพ
description: บทความนี้แสดงข้อมูลเกี่ยวกับกระบวนการจัดการคุณภาพสำหรับผลิตภัณฑ์ที่ไม่สอดคล้องกัน อธิบายวิธีการที่คุณสามารถใช้ฟังก์ชันการควบคุมคุณภาพ วิธีการกำหนด และรักษาความไม่สอดคล้อง และวิธีการจัดการกับการแก้ไข
author: perlynne
manager: tfehr
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: InventItemSampling, InventNonConformanceHistory, InventNonConformanceTable, InventQualityOrderLineResults, InventQualityOrderTable, InventTestCorrection, InventTestDiagnosticType, InventTestInstrument, InventTestReportSetup, InventTestTable
audience: Application User
ms.reviewer: kamaybac
ms.custom: 11574
ms.assetid: 5ac8a059-5cb4-4cb5-ba14-b944bd08dae9
ms.search.region: Global
ms.author: perlynne
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: b0061030cabda55cf467c0c80b250c45c875b386
ms.sourcegitcommit: eaf330dbee1db96c20d5ac479f007747bea079eb
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5209646"
---
# <a name="quality-management-processes"></a>กระบวนการการจัดการคุณภาพ

[!include [banner](../includes/banner.md)]

บทความนี้แสดงข้อมูลเกี่ยวกับกระบวนการจัดการคุณภาพสำหรับผลิตภัณฑ์ที่ไม่สอดคล้องกัน อธิบายวิธีการที่คุณสามารถใช้ฟังก์ชันการควบคุมคุณภาพ วิธีการกำหนด และรักษาความไม่สอดคล้อง และวิธีการจัดการกับการแก้ไข

การรับรองคุณภาพเกี่ยวข้องกับการทดสอบผลิตภัณฑ์ และการจัดการวัสดุที่ไม่สอดคล้องกัน กระบวนการการจัดการคุณภาพช่วยรับประกันคุณภาพผลิตภัณฑ์ระดับสูงในห่วงโซ่อุปทานของคุณ กระบวนการเหล่านี้ยังช่วยเพิ่มประสิทธิภาพของกระบวนการห่วงโซ่อุปทาน และเพิ่มความพึงพอใจของลูกค้า การจัดการคุณภาพสามารถช่วยให้คุณจัดการระยะเวลา เมื่อคุณกำลังจัดการผลิตภัณฑ์ที่ไม่สอดคล้องกัน โดยไม่คำนึงถึงจุดเริ่มต้นของผลิตภัณฑ์เหล่านั้น คุณสามารถเชื่อมโยงผลการวินิจฉัยการแก้ไขงาน ระบบสามารถกำหนดงานไปยังปัญหาที่ถูกต้อง ดังนั้นจึงช่วยป้องกันการเกิดปัญหาเหล่านี้ซ้ำในอนาคต การจัดการคุณภาพยังช่วยให้คุณติดตามปัญหา (รวมถึงปัญหาภายใน) ด้วยชนิดของปัญหา และช่วยให้คุณระบุวิธีแก้ปัญหาระยะสั้น หรือระยะยาว สถิติเกี่ยวกับตัวบ่งชี้ประสิทธิภาพหลัก (KPIs) บอกปัญหาความไม่สอดคล้องเชิงลึกที่เกิดขึ้นก่อนหน้านี้ และวิธีแก้ปัญหาเพื่อแก้ไข คุณสามารถใช้ข้อมูลในอดีตเพื่อตรวจทานประสิทธิภาพของตัวชี้วัดคุณภาพที่ถูกใช้ก่อนหน้านี้ และกำหนดตัวชี้วัดที่เหมาะสมในอนาคต

## <a name="controlling-the-quality-management-process"></a>การควบคุมกระบวนการการจัดการคุณภาพ
นี่คือวิธีการบางวิธีที่คุณสามารถควบคุมกระบวนการการจัดการคุณภาพ:

-   สร้างใบสั่งตรวจสอบคุณภาพโดยอาศัยจุดทริกเกอร์ เช่น "ที่ใบรับสินค้า" สำหรับการดำเนินการขาเข้า หรือ "ที่ใบเบิกสินค้า" สำหรับการดำเนินการขาออก
-   ผลลัพธ์การทดสอบเอกสาร และกำหนดว่าผลลัพธ์ตรงตามเกณฑ์การทดสอบที่กำหนด และระดับคุณภาพที่ยอมรับได้หรือไม่
-   ใช้การจัดการเอกสารสำหรับข้อมูลจำเพาะของรายละเอียดผลิตภัณฑ์ และบันทึกผู้ใช้เฉพาะให้เป็นส่วนหนึ่งของการรายงานในระหว่างกระบวนการตรวจสอบ
-   รักษาผลิตภัณฑ์ที่ไม่สอดคล้องกัน และเชื่อมโยงผลิตภัณฑ์เหล่านี้กับข้อมูลความไม่สอดคล้องกันเพิ่มเติมเพื่อติดตามต้นเหตุของปัญหา
-   เอกสารต้นทุนของการจัดการความไม่สอดคล้องกัน ต้นทุนนี้สามารถรวมสินค้าต่างๆ (เช่น ชิ้นส่วนอะไหล่) ค่าธรรมเนียมเบ็ดเตล็ด และชั่วโมงในแผ่นเวลาที่บังคับในใบสั่งเพื่อแก้ไขความไม่สอดคล้องกัน
-   กำหนดกระบวนการแก้ไขข้อผิดพลาด โดยใช้การจัดการการแก้ไขที่เชื่อมโยงกับใบสั่งตรวจสอบคุณภาพ

[![กระบวนการการจัดการคุณภาพ](./media/quality-management-process-diagram.png)](./media/quality-management-process-diagram.png)  

## <a name="product-testing-and-quality-orders"></a>การทดสอบผลิตภัณฑ์ และใบสั่งตรวจสอบคุณภาพ
การทดสอบผลิตภัณฑ์โดยทั่วไปอ้างถึงการควบคุมคุณภาพ และใช้ใบสั่งตรวจสอบคุณภาพ โดยการใช้ฟังก์ชันการควบคุมคุณภาพ คุณสามารถทำได้ดังนี้:

-   กำหนดการทดสอบที่ต้องดำเนินการสำหรับวัสดุ การทดสอบนี้รวมถึงข้อมูลจำเพาะเกี่ยวกับคุณภาพ เครื่องมือทดสอบที่ใช้ได้ เอกสารที่อธิบายการทดสอบ แผนการสุ่มตัวอย่าง และระดับคุณภาพที่ยอมรับได้ (AQL)
-   สร้างใบสั่งตรวจสอบคุณภาพที่ระบุการทดสอบที่ต้องดำเนินการสำหรับใบสั่งเฉพาะ เช่น ใบสั่งซื้อหรือผลิต หรือปริมาณสินค้าคงคลังเฉพาะ คุณสามารถสร้างใบสั่งตรวจสอบคุณภาพด้วยตนเอง หรือสร้างใบสั่งตรวจสอบคุณภาพอัตโนมัติ โดยอาศัยคำแนะนำคุณภาพ
-   กำหนดคำแนะนำคุณภาพที่เกี่ยวข้องกับการสั่งซื้อ การตรวจสอบสินค้า การผลิต หรือใบสั่งขายในแต่ละกระบวนการธุรกิจ ดังนั้นใบสั่งตรวจสอบคุณภาพสามารถถูกสร้างโดยอัตโนมัติที่ระบุข้อกำหนดในการทดสอบสำหรับวัสดุขาเข้า หรือขาออก
-   บันทึกผลลัพธ์การทดสอบในใบสั่งตรวจสอบคุณภาพ ตรวจสอบความถูกต้องของผลลัพธ์การทดสอบตาม AQL และพิมพ์ใบรับรองการวิเคราะห์ที่แสดงผลลัพธ์การทดสอบ

## <a name="nonconformance"></a>ความไม่สอดคล้องกัน
ความไม่สอดคล้องอธิบายถึงสินค้าที่มีปัญหาด้านคุณภาพ กระบวนการของความไม่สอดคล้องช่วยให้คุณสามารถสร้างใบสั่งตรวจสอบความไม่สอดคล้องกัน ซึ่งอธิบายปริมาณของวัสดุที่ไม่สอดคล้องกัน แหล่งที่มาของปัญหา ชนิดปัญหา และบันทึกอธิบาย คุณสามารถกำหนดการจัดประเภทชนิดของปัญหาเพื่อให้การวิเคราะห์ของวัสดุที่ไม่สอดคล้องกันง่ายขึ้น คุณยังสามารถพิมพ์ป้ายความไม่สอดคล้องกัน และรายงานความไม่สอดคล้องกันไปยังคู่มือการโอนการครอบครองของวัสดุที่ไม่สอดคล้องกัน ตัวอย่างเช่น ป้าย และรายงานอาจระบุเงื่อนไขของ **การใช้งานที่ใช้ไม่ได้** หรือ **การใช้งานที่จำกัด**

ตารางต่อไปนี้แสดงรายการชนิดความไม่สอดคล้องกันชนิดเริ่มต้น 6 ชนิด และอธิบายข้อมูลที่ต้องถูกบันทึกสำหรับแต่ละชนิด

| ชนิดความไม่สอดคล้องกัน   | ข้อมูลต้นทาง                                                                                                                                                                                                                          |
|-----------------------|---------------------------------------------------------------------------------------------------------------------------------------------------------------------------------------------------------------------------------------------|
| ลูกค้า              | หมายเลขบัญชีลูกค้า หมายเลขใบสั่งขาย หรือหมายเลขล็อตของธุรกรรมใบสั่งขาย ตัวอย่างเช่น ความไม่สอดคล้องกันอาจเกี่ยวข้องกับการจัดส่งใบสั่งขายเฉพาะ หรือคำติชมของลูกค้าเกี่ยวกับคุณภาพของผลิตภัณฑ์       |
| คำขอการบริการ       | หมายเลขบัญชีลูกค้า หมายเลขใบสั่งขาย หรือหมายเลขล็อตของธุรกรรมใบสั่งขาย ตัวอย่างเช่น ความไม่สอดคล้องกันอาจเกี่ยวข้องกับการจัดส่งใบสั่งขายเฉพาะ หรือคำร้องเรียนของลูกค้าเกี่ยวกับคุณภาพของสินค้า     |
| ผู้จัดจำหน่าย                | หมายเลขบัญชีผู้จัดจำหน่าย หมายเลขใบสั่งซื้อ หรือหมายเลขล็อตของธุรกรรมใบสั่งซื้อ ตัวอย่างเช่น ความไม่สอดคล้องกันอาจเกี่ยวข้องกับการรับสินค้าตามใบสั่งซื้อ หรือความกังวลของผู้จัดจำหน่ายเกี่ยวกับส่วนประกอบของวัสดุ |
| การผลิต            | หมายเลขใบสั่งผลิต หรือหมายเลขล็อตของธุรกรรมใบสั่งผลิต ตัวอย่างเช่น ความไม่สอดคล้องกันอาจเกี่ยวข้องกับชุดงานถูกผลิตโดยเฉพาะ                                                                      |
| ภายใน              | หมายเลขใบสั่งตรวจสอบคุณภาพ หรือหมายเลขล็อตของธุรกรรมใบสั่งตรวจสอบคุณภาพ ตัวอย่างเช่น ความไม่สอดคล้องกันอาจเกี่ยวข้องกับการทดสอบที่ดำเนินการเป็นส่วนหนึ่งของใบสั่งตรวจสอบคุณภาพ หรือเกี่ยวข้องกับความกังวลของพนักงานเกี่ยวกับคุณภาพผลิตภัณฑ์     |
| การผลิตสินค้าร่วม | ความไม่สอดคล้องกันของใบสั่งผลิตผลิตภัณฑ์ร่วมที่เกี่ยวข้องกับชุดงานใบสั่งผลิต                                                                                                                                                    |

ความไม่สอดคล้องกันจะเชื่อมโยงกับชนิดของปัญหา ชนิดของปัญหาถูกกำหนดบนหน้า **ชนิดของปัญหา** ซึ่งคุณระบุว่าชนิดของปัญหาใดที่สามารถเชื่อมโยงกับของความไม่สอดคล้องกันแต่ละชนิด ตัวอย่างเช่น ชนิดของปัญหาสำหรับความไม่สอดคล้องกันของชนิด **คำขอการบริการ** อาจสะท้อนถึงการจัดประเภทคำร้องเรียนของลูกค้า ขณะที่ชนิดของปัญหาสำหรับความไม่สอดคล้องกันของชนิด **ภายใน** อาจแสดงถึงการจัดประเภทของรหัสความบกพร่อง

เมื่อคุณสร้างชนิดของความไม่สอดคล้องกันขึ้นใหม่ คุณเลือกชนิดความไม่สอดคล้องกัน และชนิดของปัญหา สถานะการอนุมัติเริ่มต้นคือ **สร้าง** ซึ่งแสดงคำขอสำหรับการดำเนินการ ขั้นตอนถัดไปคือ การเปลี่ยนสถานะการอนุมัติเป็น **อนุมัติ** หรือ **ปฏิเสธ** เพื่อบ่งชี้ว่าคุณจะดำเนินการความไม่สอดคล้องกันหรือไม่ คุณยังสามารถปิดความไม่สอดคล้องกัน (โดยการเลือกกล่องกาเครื่องหมายที่แยกต่างหาก) เพื่อบ่งชี้ว่าคุณทำเสร็จแล้ว หรือคุณสามารถเปิดความไม่สอดคล้องกันอีกครั้งเพื่อบ่งชี้ว่าการพิจารณาเพิ่มเติมนั้นจำเป็น

คุณสามารถป้อนข้อคิดเห็นสำหรับความไม่สอดคล้องกันโดยการแนบเอกสาร เป็นความคิดที่ดีที่จะกำหนดชนิดเอกสารเฉพาะสำหรับความไม่สอดคล้องกันโดยการใช้หน้า **ชนิดของเอกสาร** จากนั้นคุณสามารถใช้หน้า **การตั้งค่ารายงาน** เพื่อกำหนดว่าข้อคิดเห็นสำหรับชนิดเอกสารนี้ควรจะพิมพ์บนรายงาน และป้ายความไม่สอดคล้องกันหรือไม่ รายงาน และป้ายความไม่สอดคล้องกันสามารถช่วยในการโอนการครอบครองวัสดุ คุณสามารถเลือกสร้างรายงานและป้าย โดยอาศัยเกณฑ์การเลือกที่เชื่อมโยงกับความไม่สอดคล้องกัน เกณฑ์เหล่านี้รวมถึงหมายเลขความไม่สอดคล้อง สินค้า ลูกค้า ผู้จัดจำหน่าย และสถานะ

รายงานความไม่สอดคล้องแสดงหมายเลขความไม่สอดคล้อง สินค้า และชนิดของปัญหา โดยขึ้นอยู่กับนโยบายการตั้งค่ารายงาน รายงานอาจแสดงบันทึกที่เกี่ยวข้องกับความไม่สอดคล้องกัน ป้ายความไม่สอดคล้องแสดงข้อมูลที่คล้ายกัน และยังรวมโซนการตรวจสอบสินค้า และชนิด (เช่น **การใช้งานที่จำกัด** หรือ **การใช้งานที่ใช้ไม่ได้**) ที่คุณกำหนดไปยังความไม่สอดคล้องกันเพื่อช่วยแนะนำในการโอนการครอบครองวัสดุบกพร่อง

## <a name="approved-nonconformance"></a>อนุมัติความไม่สอดคล้องกัน
คุณสามารถเลือกที่จะกำหนดการดำเนินงานที่เกี่ยวข้องหนึ่งอย่างขึ้นไป สำหรับความไม่สอดคล้องกันที่ได้รับอนุมัติแล้วได้  การดำเนินงานที่เกี่ยวข้องอธิบายงานที่ควรดำเนินการ และประกอบด้วยรายการของการดำเนินคุณภาพที่คุณกำหนด และข้อความอธิบายเกี่ยวกับเหตุผลสำหรับงาน หลังจากคุณกำหนดการดำเนินงาน คุณสามารถเลือกที่จะกำหนดค่าธรรมเนียมเบ็ดเตล็ด สินค้า และชั่วโมงแรงงานในแผ่นเวลาที่จำเป็นในใบสั่งเพื่อดำเนินงาน ต้นทุนที่ถูกคำนวณถูกแสดงสำหรับการดำเนินงานที่เกี่ยวข้อง และต้นทุนรวมที่ถูกคำนวณจะถูกแสดงขึ้นสำหรับความไม่สอดคล้อง ต้นทุนที่ถูกคำนวณ และรายละเอียดที่เน้น (เกี่ยวกับสินค้า ชั่วโมงแรงงาน และค่าธรรมเนียมเบ็ดเตล็ด) แสดงข้อมูลอ้างอิง และจะใช้ได้เฉพาะในฟังก์ชันการจัดการคุณภาพ

คุณสามารถเลือกที่จะสร้างใบสั่งตรวจสอบคุณภาพจากความไม่สอดคล้องกันโดยเริ่มดำเนินการการสอบถามสำหรับใบสั่งตรวจสอบคุณภาพ และจากนั้นสร้างใบสั่งตรวจสอบคุณภาพใหม่ ตัวอย่างเช่น ใบสั่งตรวจสอบคุณภาพอาจระบุความต้องการเพื่อทดสอบ (หรือทดสอบซ้ำ) วัสดุบกพร่อง ใบสั่งตรวจสอบคุณภาพที่สร้างขึ้นใหม่แสดงการเชื่อมโยงกับความไม่สอดคล้องกันเริ่มต้น

คุณสามารถเลือกที่จะเชื่อมโยงความไม่สอดคล้องหนึ่งไปยังอื่นๆ และสร้างความไม่สอดคล้องใหม่จากที่มีอยู่ ตัวอย่างเช่น การเชื่อมโยงอาจสะท้อนถึงความเกี่ยวข้องกันระหว่างปัญหาคุณภาพ

## <a name="correction-handling"></a>การจัดการการแก้ไข
หน้า **การแก้ไข** ช่วยให้คุณสร้างรายการของความไม่สอดคล้องที่ต้องถูกแก้ไข การแก้ไขแต่ละสินค้าจะเชื่อมโยงด้วยชนิดการวิเคราะห์ที่ทำให้เกิดปัญหาที่ถูกตรวจพบ หน้า **การแก้ไข** ยังประกอบด้วยข้อมูลเกี่ยวกับใคร และเมื่อไรที่ต้องดำเนินการแก้ไข คุณสามารถอธิบายรายละเอียดของปัญหา และการดำเนินการแก้ไขที่จำเป็น โดยการแนบเอกสารไปยังการแก้ไข หลังจากที่ความไม่สอดคล้องถูกส่ง หรือแก้ไข คุณ "ปิด" การแก้ไขสินค้าโดยการเลือกตัวเลือก **เสร็จสมบูรณ์** คุณยังสามารถระบุว่าเป็นวิธีแก้ปัญหาระยะสั้น

เป็นความคิดที่ดีที่จะกำหนดชนิดเอกสารเฉพาะสำหรับการแก้ไขความไม่สอดคล้องกันโดยการใช้หน้า **ชนิดของเอกสาร** จากนั้นคุณสามารถใช้หน้า **การตั้งค่ารายงาน** เพื่อกำหนดว่าข้อคิดเห็นสำหรับชนิดเอกสารนี้ควรจะพิมพ์บนรายงานการแก้ไขหรือไม่ รายงานการแก้ไขที่พิมพ์แสดงข้อมูลเกี่ยวกับความไม่สอดคล้องกัน และบันทึกความไม่สอดคล้องกันที่เกี่ยวข้อง รายงานยังรวมข้อมูลการแก้ไข เช่น ชนิดการวินิจฉัย และบันทึกการแก้ไขที่เกี่ยวข้อง

<a name="additional-resources"></a>แหล่งข้อมูลเพิ่มเติม
--------

[ภาพรวมของการจัดการคุณภาพ](enable-quality-management.md)

[การจัดการความไม่สอดคล้องกัน](enable-nonconformance-management.md)

[การบล็อคสินค้าคงคลัง](inventory-blocking.md)

[ใบสั่งตรวจสอบสินค้า](quarantine-orders.md)

[ตั้งค่าใบสั่งตรวจสอบคุณภาพ](tasks/set-up-quality-orders.md)

[ตรวจสอบคุณภาพของสินค้า](tasks/inspect-quality-goods.md)


[!INCLUDE[footer-include](../../includes/footer-banner.md)]