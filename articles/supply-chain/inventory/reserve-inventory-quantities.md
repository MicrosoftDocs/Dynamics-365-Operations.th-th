---
title: จองปริมาณสินค้าคงคลัง
description: หัวข้อนี้อธิบายตัวเลือกต่างๆ ที่พร้อมใช้งานสำหรับการจองสินค้าคงคลัง
author: perlynne
manager: tfehr
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: InventModelGroup
audience: Application User
ms.reviewer: kamaybac
ms.custom: 207264
ms.assetid: 47537e4f-cdf6-4813-96fd-c945b2dfe9d4
ms.search.region: Global
ms.author: perlynne
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 553e350ba5ffa12672a839baec5698d198bd8457
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "5000220"
---
# <a name="reserve-inventory-quantities"></a>จองปริมาณสินค้าคงคลัง

[!include [banner](../includes/banner.md)]

หัวข้อนี้อธิบายตัวเลือกต่างๆ ที่พร้อมใช้งานสำหรับการจองสินค้าคงคลัง

คุณสามารถจองปริมาณสินค้าคงคลังสำหรับใบสั่งขายหนึ่งๆ ได้โดยอัตโนมัติ  ซึ่งหมายความว่าสินค้าคงคลังที่จองไว้จะไม่สามารถถูกดึงมาจากคลังสินค้าสำหรับใบสั่งอื่นๆ ได้ถ้าไม่มีการยกเลิกการจองสินค้าคงคลังหรือยกเลิกการจองสินค้าคงคลังบางส่วน

มีหลายเหตุผลสำหรับการจองสินค้าคงคลังดังนี้:
-   สั่งก่อน ส่งก่อน ซึ่งหมายความว่าลูกค้าจะได้รับสินค้าที่มีอยู่ในลำดับเดียวกับที่พวกเขาวางใบสั่ง
-   การขาดแคลนสินค้าเนื่องจากเวลาจัดส่งที่ยาวนานหรือไม่ทราบเวลาจัดส่งจากผู้จัดจำหน่าย คุณอาจต้องการตรวจสอบให้แน่ใจว่าลูกค้าบางรายหรือใบสั่งบางใบสั่งจะได้รับการจัดส่งสินค้าแรกที่มีอยู่
-   ลูกค้าบางรายและใบสั่งบางชนิดจะมีระดับความสำคัญอันดับแรกสำหรับการจัดส่ง
-   สินค้าที่มีหมายเลขลำดับประจำสินค้าหรือหมายเลขชุดงาน คุณสามารถเลือกสินค้าบางรายการที่ได้จัดส่งแล้วหรือจะถูกจัดส่งให้กับใบสั่งบางใบสั่ง
-   สินค้าสั่งพิเศษที่ถูกจองไว้สำหรับใบสั่งบางใบสั่ง
-   ใบสั่งผลิต ตัวอย่างเช่น คุณสามารถเลือกสินค้าที่ผลิตขึ้นและได้รับการปรับปรุงสำหรับใบสั่งบางใบสั่ง

คุณสามารถจองสินค้าคงคลังโดยอัตโนมัติได้เมื่อสร้างบรรทัดใบสั่งใหม่ หรือคุณสามารถจองสินค้าคงคลังด้วยตนเองสำหรับใบสั่งแต่ละใบ จึงสามารถจองสินค้าคงคลังในขั้นต่างๆ ในกระบวนการผลิต สามารถจองได้เฉพาะผลิตภัณฑ์ที่เก็บในคลังเท่านั้น ส่วนการบริการนั้นไม่สามารถถูกจองได้เนื่องจากไม่มีปริมาณคงคลังคงเหลือ สามารถจองได้ทั้งปริมาณคงคลังคงเหลือทางกายภาพและสินค้าคงคลังที่สั่งแล้วแต่ยังไม่ได้รับสินค้า ถ้ามีการจองปริมาณที่มากกว่าปริมาณคงคลังคงเหลือมี ข้อความจะแสดงว่าคุณไม่สามารถจองปริมาณมากขนาดนั้นได้ คุณสามารถจองปริมาณนั้นต่อไป หรือเปลี่ยนปริมาณที่สั่ง สามารถจองหรือเปลี่ยนปริมาณได้ ถ้ามีการจองสินค้ามากกว่าที่มีอยู่ ส่วนขาจะถูกครอบคลุมในครั้งถัดไปที่มีสินค้าสำหรับการจัดส่ง

## <a name="inventory-reservation-policies"></a>นโยบายการจองสินค้าคงคลัง
มีการตั้งค่านโยบายการจองสินค้าคงคลังในหน้า **กลุ่มแบบจำลองสินค้า** หน้า **พารามิเตอร์การจัดการสินค้าคงคลังและคลังสินค้า** และหน้า **พารามิเตอร์การผลิต**
### <a name="policies-on-the-item-model-groups-page"></a>นโยบายบนหน้ากลุ่มแบบจำลองสินค้า

ส่วน **นโยบายสินค้าคงคลัง** ประกอบด้วยนโยบายการจองต่อไปนี้

|                         |                                                                                                                                                                                                                                                                                                                                                                                                                                                                                                                                                    |
|-------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| **นโยบายการจอง**  | **คำอธิบาย**                                                                                                                                                                                                                                                                                                                                                                                                                                                                                                                                    |
| หลัก FIFO ที่ควบคุมด้วยวันที่    | ถ้าคุณเลือกตัวเลือก **ที่ควบคุมวันที่ FIFO** การจองสินค้าคงคลังจะถูกควบคุมโดยวันที่เรียงลำดับตามหลัก FIFO ชุดงานจะถูกจองตามวันที่รับสินค้าก่อนตามหลักการแบบเข้าก่อนออกก่อน (FIFO)                                                                                                                                                                                                                                                                       |
| ย้อนหลังจากวันที่จัดส่ง | ตัวเลือกนี้จะพร้อมใช้งานถ้าคุณเลือกตัวเลือก **ที่ควบคุมวันที่ FIFO** ถ้าคุณเลือก **ย้อนหลังจากวันที่จัดส่ง** สินค้าคงคลังจะถูกจองย้อนหลังจากวันที่จัดส่งที่ต้องการตามหลักการแบบเข้าหลังออกก่อน (LIFO) ถ้าไม่มีการรับก่อนวันที่จัดส่ง จะใช้การจอง FIFO                                                                                                                                                                                                           |
| การสำรองการขายสินค้า  | กำหนดว่าการจองสินค้าเป็นแบบด้วยตนเองหรือโดยอัตโนมัติ ถ้าจองเป็นแบบโดยอัตโนมัติ สินค้าคงคลังจะถูกจองเมื่อมีการสร้างรายการใบสั่ง สามารถทำการจองในระดับหมายเลขสินค้าสำหรับ BOM (ตัวเลือก **อัตโนมัติ**) หรือสำหรับแต่ละองค์ประกอบของ BOM (ตัวเลือก **การกระจาย**) ค่าเริ่มต้นสำหรับ **การสำรองการขายสินค้า** อาจสืบทอดมาจาก **พารามิเตอร์บัญชีลูกหนี้** บนหน้านั้น ค่าจะถูกตั้งค่าในฟิลด์การจองสินค้าใน **ส่วน** **ค่าเริ่มต้นของการขาย** ในแท็บ **ทั่วไป** |
| การเลือกชุดงานเดียวกัน    | การจองชุดงานเดียวกันช่วยให้คุณจองสินค้าคงคลังสำหรับบรรทัดใบสั่งขายจากชุดงานหนึ่งของสินค้าคงคลัง ถ้าคุณต้องการใช้ตัวเลือกนี้ คุณต้องตั้งค่าตัวเลือก **รวมความต้องการ** เป็น **ใช่** มีการตั้งค่าเพิ่มเติมที่จำเป็นสำหรับกลุ่มมิติการติดตามและกลุ่มมิติการจัดเก็บ สำหรับข้อมูลเพิ่มเติม ดูที่ [จองชุดงานเดียวกันสำหรับใบสั่งขาย](../sales-marketing/reserve-same-batch-sales-order.md)                                                          |
| รวมความต้องการ | ตัวเลือกนี้จะคล้ายกับตัวเลือก **การเลือกชุดงานเดียวกัน** และจะรวมสินค้าคงคลังที่จองไว้สำหรับรายการใบสั่งขายเป็นความต้องการเดียว                                                                                                                                                                                                                                                                                                                                                                                      |
| FEFO ที่ควบคุมด้วยวันที่    | ตัวเลือกนี้ช่วยให้คุณสามารถจองชุดงานที่ใกล้ถึงวันหมดอายุหรือวันที่ควรใช้ก่อน นอกจากนี้คุณยังจำเป็นต้องตั้งค่าฟิลด์ **เกณฑ์การเบิกสินค้า** เพื่อเลือก **วันที่หมดอายุ** หรือ **วันที่ควรใช้ก่อน**                                                                                                                                                                                                                                                                                                                              |

#### <a name="example-for-fifo-date-controlled-and-backward-from-ship-date"></a>ตัวอย่างสำหรับรายการที่ควบคุมวันที่ FIFO และย้อนหลังจากวันที่จัดส่ง

ในตัวอย่างนี้ มีปริมาณคงคลังคงเหลือสำหรับหมายเลขสินค้า A สำหรับหมายเลขชุดงานที่แตกต่างสามรายการ

| หมายเลขสินค้า | หมายเลขชุดงาน | ปริมาณ | วันที่             |
|-------------|--------------|----------|------------------|
| A           | 1000         | 5        | 2 กุมภาพันธ์ 2016 |
| A           | 1001         | 3        | 1 มกราคม 2016  |
| A           | 1002         | 7        | 3 มีนาคม 2016    |

ใบสั่งขายที่ควรถูกจองโดยอัตโนมัติและจัดส่งในวันที่ 4 เมษายน 2016 จะจองชุดงานต่อไปนี้
-   ถ้าทั้งกล่องกาเครื่องหมาย **ที่ควบคุมวันที่ FIFO** และ **ย้อนหลังจากวันที่จัดส่ง** ไม่ถูกเลือก ชุดงาน 1000 จะถูกจอง เนื่องจากเป็นชุดงานที่มีหมายเลขต่ำสุด
-   ถ้ากล่องกาเครื่องหมาย **ที่ควบคุมวันที่ FIFO** ถูกเลือก และกล่องกาเครื่องหมาย **ย้อนหลังจากวันที่จัดส่ง** ไม่ถูกเลือก ชุดงาน 1001 จะถูกจองเนื่องจากเป็นชุดงานที่มีวันที่รับสินค้าวันแรก (FIFO)
-   ถ้าทั้งกล่องกาเครื่องหมาย **ที่ควบคุมวันที่ FIFO** และ **ย้อนหลังจากวันที่จัดส่ง** ถูกเลือก ชุดงาน 1002 จะถูกจอง เนื่องจากชุดงานที่มีวันที่รับสินค้าใกล้กับวันที่จัดส่งสินค้าตามใบสั่งขายมากที่สุด

### <a name="policies-on-the-inventory-and-warehouse-management-parameter-page"></a>นโยบายบนหน้าพารามิเตอร์การจัดการสินค้าคงคลังและคลังสินค้า

มีตัวเลือกสองรายการที่เกี่ยวข้องกับการจองสินค้าในหน้า **พารามิเตอร์การจัดการสินค้าคงคลังและคลังสินค้า**:
-   ตัวเลือก **สำรองสินค้าที่สั่ง** ในแท็บ **ทั่วไป** ช่วยให้คุณสามารถจองการรับสินค้าที่สั่งจากการการออกใช้สินค้าในบัญชีลูกหนี้ การจัดการและการบัญชีโครงการ และการควบคุมการผลิต ถ้าคุณล้างตัวเลือกนี้ คุณสามารถจองได้เฉพาะสินค้าที่ได้รับจริงเท่านั้น ถ้ามีการตั้งค่าให้สินค้าเฉพาะยอมรับสินค้าคงคลังค่าลบ ฟิลด์นี้จะไม่เกี่ยวข้อง
-   ตัวเลือก **จองสินค้าโดยอัตโนมัติ** ในแท็บ **การขนส่ง** จะกำหนดการตั้งค่าเริ่มต้นถ้าสินค้าถูกจองโดยอัตโนมัติสำหรับใบสั่งโอนย้าย สามารถแทนที่การตั้งค่าเริ่มต้นในใบสั่งโอนย้ายแต่ละรายการ

### <a name="inventory-reservation-policies-on-the-production-parameters-page"></a>นโยบายการจองสินค้าคงคลังบนหน้าพารามิเตอร์การผลิต

ค่าของฟิลด์ **การจองสินค้า** ในแท็บ **ทั่วไป** บนหน้า **พารามิเตอร์การผลิต** กำหนดจุดเริ่มต้นในกระบวนการผลิตที่ควรจองสินค้าคงคลัง ตัวอย่างเช่น สามารถจองสินค้าคงคลังได้เมื่อมีการจัดกำหนดการงาน หรือเมื่อการเริ่มต้นงาน
