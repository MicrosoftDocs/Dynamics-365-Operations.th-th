---
title: การสนับสนุนของ Inventory Visibility สำหรับสินค้าที่ใช้ WHS
description: หัวข้อนี้อธิบายถึงการรองรับการมองเห็นสินค้าคงคลังสำหรับสินค้าที่เปิดใช้งานกระบวนการคลังสินค้าขั้นสูง (สินค้าที่ใช้ WHS)
author: yufeihuang
ms.date: 03/10/2022
ms.topic: article
ms.search.form: ''
audience: Application User
ms.reviewer: kamaybac
ms.search.region: Global
ms.author: yufeihuang
ms.search.validFrom: 2022-03-10
ms.dyn365.ops.version: 10.0.26
ms.openlocfilehash: cfbff05697f4159cb74d110887b8029f28fbf96b
ms.sourcegitcommit: 1050e58e621d9a0454895ed07c286936f8c03320
ms.translationtype: HT
ms.contentlocale: th-TH
ms.lasthandoff: 04/21/2022
ms.locfileid: "8625409"
---
# <a name="inventory-visibility-support-for-whs-items"></a>การสนับสนุนของ Inventory Visibility สำหรับสินค้าที่ใช้ WHS

[!include [banner](../includes/banner.md)]

หัวข้อนี้อธิบายถึงการรองรับการมองเห็นสินค้าคงคลังสำหรับสินค้าที่เปิดใช้งานกระบวนการคลังสินค้าขั้นสูง (สินค้าที่ใช้ WHS) คุณลักษณะที่เพิ่มความสามารถนี้ให้กับการมองเห็นสินค้าคงคลังมีชื่อว่า *WHS ขั้นสูง*

## <a name="whs-items"></a>สินค้าที่ใช้ WHS

สินค้าที่ใช้ WHS เป็นสินค้าที่มีการเปิดใช้งานกระบวนการคลังสินค้าแบบขั้นสูง (WHS) และการดำเนินการที่คลังสินค้าที่มีการเปิดใช้งาน WHS ด้วย

สำหรับข้อมูลเพิ่มเติมเกี่ยวกับ WHS และโมดูล **การจัดการคลังสินค้า** ใน Microsoft Dynamics 365 Supply Chain Management โปรดดู [ภาพรวมของการจัดการคลังสินค้า](../warehousing/warehouse-management-overview.md)

## <a name="scope-of-the-feature"></a>ขอบเขตของคุณลักษณะ

คุณลักษณะ WHS ขั้นสูงสำหรับการมองเห็นสินค้าคงคลังจะมุ่นเน้นที่การคํานวณปริมาณคงเหลือที่ขึ้นอยู่กับการสอบถามปริมาณคงเหลือ คุณลักษณะนี้ไม่ได้มีวัตถุประสงค์เพื่อช่วยให้คุณสามารถใช้การมองเห็นสินค้าคงคลังเพื่อจัดการกิจกรรมการดำเนินงานของคลังสินค้าโดยทั่วไป การมองเห็นสินค้าคงคลังไม่ได้แสดงถึงแนวคิดเฉพาะคลังสินค้าต่อผู้ใช้ ต่อไปนี้เป็นตัวอย่างของแนวคิดเหล่านี้:

- ลำดับชั้นการจอง
- สินค้าหรือคลังสินค้ามีการเปิดใช้งาน WHS หรือไม่
- รหัสกลุ่มลำดับหน่วย
- กระบวนการเฉพาะคลังสินค้า เช่น การจัดส่ง การบรรทุก เวฟ และงาน

การมองเห็นสินค้าคงคลังจะอ้างถึงข้อมูลนี้ตามข้อมูลที่ส่งมาจาก Supply Chain Management ข้อมูลเฉพาะ WHS (หรือเรียกอย่างว่า ข้อมูลจากตาราง `WHSInventReserve`) ไม่สามารถแสดงต่อผู้ใช้

เมื่อคุณใช้คุณลักษณะ WHS ขั้นสูงกับการมองเห็นสินค้าคงคลัง ผลการสอบถามทั้งหมดจะเหมือนกับผลลัพธ์จากการสอบถามที่ดําเนินการโดยตรงใน Supply Chain Management อย่างไรก็ตาม ข้อมูลเหล่านี้จะไม่เหมือนกันกับผลลัพธ์จากการสอบถามที่ดําเนินการโดยใช้แอป Warehouse Management บนมือถือ เนื่องจากแอปสำหรับอุปกรณ์เคลื่อนที่จะใช้ตรรกะการคํานวณที่แตกต่างกันเล็กน้อย

## <a name="when-to-use-the-feature"></a>เวลาที่จะใช้คุณลักษณะ

ขอแนะนำให้คุณใช้คุณลักษณะ WHS ขั้นสูงสำหรับการมองเห็นสินค้าคงคลังในสถานการณ์ที่เป็นไปตามเงื่อนไขต่อไปนี้ทั้งหมด:

- คุณซิงค์ข้อมูล Supply Chain Management กับการมองเห็นสินค้าคงคลัง
- คุณใช้ WHS ใน Supply Chain Management
- ผู้ใช้การจองสินค้าที่ใช้ WHS ในระดับอื่นที่ไม่ใช่ระดับคลังสินค้า (ตัวอย่างเช่น เนื่องจากคุณใช้งานของคลังสินค้า)

ในสถานการณ์อื่นๆ ผลการสอบถามปริมาณคงเหลือจะเหมือนกัน ไม่ว่าจะมีการเปิดใช้งานคุณลักษณะ WHS ขั้นสูงสำหรับการมองเห็นสินค้าคงคลังหรือไม่ นอกจากนี้ ประสิทธิภาพจะดีขึ้นถ้าคุณไม่ได้เปิดใช้งานคุณลักษณะในสถานการณ์เหล่านี้ เนื่องจากมีการคํานวณน้อยลงและค่าใช้จ่ายน้อยลง

## <a name="enable-the-advanced-whs-feature-for-inventory-visibility"></a>เปิดใช้งานคุณลักษณะ WHS ขั้นสูงสำหรับการมองเห็นสินค้าคงคลัง

หากต้องการเปิดใช้งานคุณลักษณะ WHS ขั้นสูงสำหรับการมองเห็นสินค้าคงคลัง ให้ทำตามขั้นตอนเหล่านี้

1. ลงชื่อเข้าใช้ Supply Chain Management ในฐานะผู้ดูแลระบบ
1. เปิดพื้นที่ทำงาน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) และเปิดใช้งานคุณลักษณะตามลำดับนี้

    1. *การรวมการแสดงผลสินค้าคงคลัง*
    1. *เปิดใช้งานรายการคลังสินค้าในการมองเห็นสินค้าคงคลัง*

1. ไปที่ **การจัดการสินค้าคงคลัง \> การตั้งค่า \> พารามิเตอร์การรวมการแสดงผลสินค้าคงคลัง**
1. บนแท็บ **เปิดใช้งานสินค้าที่ใช้ WHS** ให้ตั้งค่าตัวเลือก **เปิดใช้งานสินค้าที่ใช้ WHS** เป็น *ใช่*
1. ลงชื่อเข้าใช้ Power Apps
1. เปิดหน้า **การตั้งค่าคอนฟิก** จากนั้นบนแท็บ **การจัดการคุณลักษณะ** ให้เปิดคุณลักษณะ *WHS ขั้นสูง*
1. ใน Supply Chain Management ให้ไปที่ **การจัดการสินค้าคงคลัง \> งานประจำงวด \> การรวมการมองเห็นสินค้าคงคลัง**
1. บนบานหน้าต่างการดำเนินการ ให้เลือก **ปิดใช้งาน** เพื่อปิดใช้งานการมองเห็นสินค้าคงคลังชั่วคราว
1. บนบานหน้าต่างการดำเนินการ ให้เลือก **เปิดใช้งาน** เพื่อเปิดใช้งานการมองเห็นสินค้าคงคลังใหม่ โหลด Add-in อีกครั้ง และขณะนี้คุณลักษณะใหม่เปิดใช้งานอยู่ ข้อมูลที่เกี่ยวข้องกับ WHS ของคุณเริ่มถูกซิงค์ไปยังการมองเห็นสินค้าคงคลัง

## <a name="query-on-hand-quantities-of-whs-items"></a>สอบถามปริมาณคงเหลือของสินค้าที่ใช้ WHS

เมื่อต้องการสอบถามสินค้าที่ใช้ WHS คุณสามารถใช้ [application programming interface (API) และไวยากรณ์ข้อความ](inventory-visibility-api.md) เดียวกันกับที่คุณใช้กับสินค้าที่ไม่ใช้ WHS คุณไม่ต้องระบุว่าสินค้าเป็นสินค้าที่ใช้ WHS หรือสินค้าที่ไม่ใช้ WHS การมองเห็นสินค้าคงคลังจะแยกแยะสินค้าตามข้อมูลที่จัดเก็บโดยอัตโนมัติ

ผลลัพธ์จากการสอบถามเกี่ยวกับสินค้าที่ใช้ WHS จึงอาจเหมือนกับผลลัพธ์ของสินค้าที่ไม่ใช้ WHS ความแตกต่างเพียงอย่างเดียวคือ การวัดทางกายภาพจากแหล่งข้อมูล `fno` ต่อไปนี้จะคํานวณตามตรรกะ WHS ใน Supply Chain Management:

- `AvailOrdered`
- `AvailPhysical`
- `ReservOrdered`
- `ReservPhysical`

การวัดทางกายภาพอื่นๆ ทั้งหมดจะถูกคํานวณเช่นเดียวกับเมื่อปิดใช้งานคุณสมบัติ WHS ขั้นสูงสำหรับการมองเห็นสินค้าคงคลัง

หากต้องการทราบข้อมูลอย่างละเอียดเกี่ยวกับวิธีการคํานวณปริมาณคงเหลือของงานสินค้าที่ใช้ WHS ดูที่เอกสาร [การจองในการจัดการคลังสินค้า](https://www.microsoft.com/download/details.aspx?id=43284)

เอนทิตี้ข้อมูลที่มีการส่งออกไปยัง Dataverse ยังไม่สามารถอัปเดตปริมาณของสินค้าที่ใช้ WHS ปริมาณที่แสดงในเอนทิตี้ข้อมูลมีการแก้ไขทั้งของสินค้าที่ไม่ใช้ WHS และปริมาณที่ไม่ได้รับผลกระทบจากตรรกะ WHS (ซึ่งคือการวัด ยกเว้น `AvailPhysical`, `AvailOrdered`, `ReservPhysical` และ `ReservOrdered` ในแหล่งข้อมูล `fno`)

ไม่อนุญาตให้มีการเปลี่ยนแปลงปริมาณสินค้าที่ใช้ WHS ที่จัดเก็บในแหล่งข้อมูล Supply Chain Management เนื่องจากคุณลักษณะอื่นๆ ของการมองเห็นสินค้าคงคลัง มีการบังคับใช้ข้อจํากัดนี้เพื่อช่วยป้องกันความขัดแย้ง

## <a name="soft-reservations-on-whs-items-in-inventory-visibility"></a>การจองแบบชั่วคราวสำหรับสินค้าที่ใช้ WHS ในการมองเห็นสินค้าคงคลัง

โดยทั่วไป มีการสนับสนุน [การจองแบบชั่วคราว](inventory-visibility-reservations.md) ของสินค้าที่ใช้ WHS คุณสามารถรวมการวัดทางกายภาพที่เกี่ยวข้องกับ WHS ในการคํานวณการจองแบบชั่วคราว 

ในข้อจํากัดที่ทราบ ปัจจุบันระบบไม่สนับสนุนการคำนวณ *พร้อมสำหรับการจอง* สำหรับสินค้าที่ใช้ WHS ดังนั้น ถ้ามีการจองสินค้ามากกว่ามิติปัจจุบันที่มีการจองแบบชั่วคราว การคำนวณ *พร้อมสำหรับการจอง* จะไม่ถูกต้อง การจองแบบชั่วคราวจะไม่ได้รับผลกระทบเมื่อตัวเลือก **ifCheckAvailForReserv** ถูกปิดใช้งานใน [API การจองแบบชั่วคราว](inventory-visibility-api.md#create-one-reservation-event)

ข้อจำกัดนี้ยังใช้กับคุณลักษณะและการปรับแต่งซึ่งขึ้นอยู่กับการจองแบบชั่วคราว (เช่น การปันส่วน) ด้วย

## <a name="calculate-available-to-promise-quantities"></a>คํานวณปริมาณที่ให้สัญญาได้

โซลูชันนี้สนับสนุน [ปริมาณที่ให้สัญญาได้ (ATP)](inventory-visibility-available-to-promise.md) สำหรับสินค้าที่ใช้ WHS อย่างครบถ้วน คุณสามารถกําหนดการคํานวณ ATP ได้โดยไม่ระบุรายละเอียดเฉพาะ WHS
