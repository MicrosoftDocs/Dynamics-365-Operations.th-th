---
title: การสนับสนุนของ Inventory Visibility สำหรับสินค้าที่ใช้ WMS
description: บทความนี้อธิบายถึงการรองรับการมองเห็นสินค้าคงคลังสำหรับสินค้าที่เปิดใช้งานกระบวนการจัดการคลังสินค้า (รายการ WMS)
author: yufeihuang
ms.date: 11/04/2022
ms.topic: article
ms.search.form: ''
audience: Application User
ms.reviewer: kamaybac
ms.search.region: Global
ms.author: yufeihuang
ms.search.validFrom: 2022-03-10
ms.dyn365.ops.version: 10.0.26
ms.openlocfilehash: bed402ecf20c19e81b2687efd90dba600460971a
ms.sourcegitcommit: 49f8973f0e121eac563876d50bfff00c55344360
ms.translationtype: HT
ms.contentlocale: th-TH
ms.lasthandoff: 11/14/2022
ms.locfileid: "9762766"
---
# <a name="inventory-visibility-support-for-wms-items"></a>การสนับสนุนของ Inventory Visibility สำหรับสินค้าที่ใช้ WMS

[!include [banner](../includes/banner.md)]

บทความนี้อธิบายถึงการรองรับการมองเห็นสินค้าคงคลังสำหรับสินค้าที่เปิดใช้งานกระบวนการจัดการคลังสินค้า (WMS) คุณลักษณะที่เพิ่มความสามารถนี้ให้กับการมองเห็นสินค้าคงคลังมีชื่อว่า *WMS ขั้นสูง*

## <a name="wms-items"></a>สินค้าที่ใช้ WMS

รายการ WMS เป็นรายการที่มีการเปิดใช้งานกระบวนการ WMS และการดำเนินการที่คลังสินค้าที่มีการเปิดใช้งาน WMS ด้วย

สำหรับข้อมูลเพิ่มเติมเกี่ยวกับ WMS และโมดูล **การจัดการคลังสินค้า** ใน Microsoft Dynamics 365 Supply Chain Management โปรดดู [ภาพรวมของการจัดการคลังสินค้า](../warehousing/warehouse-management-overview.md)

## <a name="scope-of-the-feature"></a>ขอบเขตของคุณลักษณะ

คุณลักษณะ WMS ขั้นสูงสำหรับการมองเห็นสินค้าคงคลังจะมุ่นเน้นที่การคํานวณปริมาณคงเหลือที่ขึ้นอยู่กับการสอบถามปริมาณคงเหลือ คุณลักษณะนี้ไม่ได้มีวัตถุประสงค์เพื่อช่วยให้คุณสามารถใช้การมองเห็นสินค้าคงคลังเพื่อจัดการกิจกรรมการดำเนินงานของคลังสินค้าโดยทั่วไป การมองเห็นสินค้าคงคลังไม่ได้แสดงถึงแนวคิดเฉพาะคลังสินค้าต่อผู้ใช้ ต่อไปนี้เป็นตัวอย่างของแนวคิดเหล่านี้:

- ลำดับชั้นการจอง
- สินค้าหรือคลังสินค้ามีการเปิดใช้งาน WMS หรือไม่
- รหัสกลุ่มลำดับหน่วย
- กระบวนการเฉพาะคลังสินค้า เช่น การจัดส่ง การบรรทุก เวฟ และงาน

การมองเห็นสินค้าคงคลังจะอ้างถึงข้อมูลนี้ตามข้อมูลที่ส่งมาจาก Supply Chain Management ข้อมูลเฉพาะ WMS (หรือเรียกอย่างว่า ข้อมูลจากตาราง `WHSInventReserve`) ไม่สามารถแสดงต่อผู้ใช้

เมื่อคุณใช้คุณลักษณะ WMS ขั้นสูงกับการมองเห็นสินค้าคงคลัง ผลการสอบถามทั้งหมดจะเหมือนกับผลลัพธ์จากการสอบถามที่ดําเนินการโดยตรงใน Supply Chain Management อย่างไรก็ตาม ข้อมูลเหล่านี้จะไม่เหมือนกันกับผลลัพธ์จากการสอบถามที่ดําเนินการโดยใช้แอป Warehouse Management บนมือถือ เนื่องจากแอปสำหรับอุปกรณ์เคลื่อนที่จะใช้ตรรกะการคํานวณที่แตกต่างกันเล็กน้อย

## <a name="when-to-use-the-feature"></a>เวลาที่จะใช้คุณลักษณะ

ขอแนะนำให้คุณใช้คุณลักษณะ WMS สำหรับ Inventory Visibility ในสถานการณ์ที่เป็นไปตามเงื่อนไขต่อไปนี้ทั้งหมด:

- คุณซิงค์ข้อมูล Supply Chain Management กับการมองเห็นสินค้าคงคลัง
- คุณใช้ WMS ใน Supply Chain Management
- ผู้ใช้การจองสินค้าที่ใช้ WMS ในระดับที่ต่ำกว่าระดับคลังสินค้า (ตัวอย่างเช่น ระดับป้ายทะเบียน เนื่องจากคุณกำลังดำเนินการงานของคลังสินค้า)

ในสถานการณ์อื่นๆ ผลการสอบถามปริมาณคงเหลือจะเหมือนกัน ไม่ว่าจะมีการเปิดใช้งานคุณลักษณะ WMS ขั้นสูงสำหรับการมองเห็นสินค้าคงคลังหรือไม่ นอกจากนี้ ประสิทธิภาพจะดีขึ้นถ้าคุณไม่ได้เปิดใช้งานคุณลักษณะในสถานการณ์เหล่านี้ เนื่องจากมีการคํานวณน้อยลงและค่าใช้จ่ายน้อยลง

## <a name="enable-the-wms-feature-for-inventory-visibility"></a>เปิดใช้งานคุณลักษณะ WMS สำหรับ Inventory Visibility

หากต้องการเปิดใช้งานคุณลักษณะ WMS สำหรับ Inventory Visibility ให้ทำตามขั้นตอนเหล่านี้

1. ลงชื่อเข้าใช้ Supply Chain Management ในฐานะผู้ดูแลระบบ
1. เปิดพื้นที่ทำงาน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) และเปิดใช้งานคุณลักษณะตามลำดับนี้

    1. *การรวมการแสดงผลสินค้าคงคลัง*
    1. *เปิดใช้งานรายการคลังสินค้าในการมองเห็นสินค้าคงคลัง*

1. ไปที่ **การจัดการสินค้าคงคลัง \> การตั้งค่า \> พารามิเตอร์การรวมการแสดงผลสินค้าคงคลัง**
1. บนแท็บ **เปิดใช้งานสินค้าที่ใช้ WMS** ให้ตั้งค่าตัวเลือก **เปิดใช้งานสินค้าที่ใช้ WMS** เป็น *ใช่*
1. ลงชื่อเข้าใช้สภาพแวดล้อม Power Apps ของคุณ และเปิด **การแสดงผลสินค้าคงคลัง**
1. เปิดหน้า **การตั้งค่าคอนฟิก** จากนั้นบนแท็บ **การจัดการคุณลักษณะ** ให้เปิดคุณลักษณะ *WHS ขั้นสูง*
1. ใน Supply Chain Management ให้ไปที่ **การจัดการสินค้าคงคลัง \> งานประจำงวด \> การรวมการมองเห็นสินค้าคงคลัง**
1. บนบานหน้าต่างการดำเนินการ ให้เลือก **ปิดใช้งาน** เพื่อปิดใช้งานการมองเห็นสินค้าคงคลังชั่วคราว
1. บนบานหน้าต่างการดำเนินการ ให้เลือก **เปิดใช้งาน** เพื่อเปิดใช้งานการมองเห็นสินค้าคงคลังใหม่ โหลด Add-in อีกครั้ง และขณะนี้คุณลักษณะใหม่เปิดใช้งานอยู่ ข้อมูลที่เกี่ยวข้องกับ WMS ของคุณเริ่มถูกซิงค์ไปยังการมองเห็นสินค้าคงคลัง

## <a name="query-on-hand-quantities-of-wms-items"></a>สอบถามปริมาณคงเหลือของสินค้าที่ใช้ WMS

เมื่อต้องการสอบถามสินค้าที่ใช้ WMS คุณสามารถใช้ [application programming interface (API) และไวยากรณ์ข้อความ](inventory-visibility-api.md) เดียวกันกับที่คุณใช้กับสินค้าที่ไม่ใช้ WMS คุณไม่ต้องระบุว่าสินค้าเป็นสินค้าที่ใช้ WMS หรือสินค้าที่ไม่ใช้ WMS การมองเห็นสินค้าคงคลังจะแยกแยะสินค้าตามข้อมูลที่จัดเก็บโดยอัตโนมัติ

ผลลัพธ์จากการสอบถามเกี่ยวกับสินค้าที่ใช้ WMS จึงอาจเหมือนกับผลลัพธ์ของสินค้าที่ไม่ใช้ WMS ความแตกต่างเพียงอย่างเดียวคือ การวัดทางกายภาพจากแหล่งข้อมูล `fno` ต่อไปนี้จะคํานวณตามตรรกะ WMS ใน Supply Chain Management:

- `AvailOrdered`
- `AvailPhysical`
- `ReservOrdered`
- `ReservPhysical`

การวัดทางกายภาพอื่นๆ ทั้งหมดจะถูกคํานวณเช่นเดียวกับเมื่อปิดใช้งานคุณสมบัติ WMS สำหรับ Inventory Visibility

หากต้องการทราบข้อมูลอย่างละเอียดเกี่ยวกับวิธีการคํานวณปริมาณคงเหลือของงานสินค้าที่ใช้ WMS ดูที่เอกสาร [การจองในการจัดการคลังสินค้า](https://www.microsoft.com/download/details.aspx?id=43284)

## <a name="on-hand-list-view-and-data-entity-for-wms-items"></a>มุมมองรายการคงเหลือและเอนทิตี้ข้อมูลของรายการ WMS

หน้า **โหลดสรุปการมองเห็นสินค้าคงคลังล่วงหน้า** จะแสดงมุมมองของเอนทิตี้ *ผลลัพธ์การโหลดล่วงหน้าของการสอบถามดัชนีปริมาณคงเหลือ* ซึ่งต่างจากเอนทิตี้ *สรุปสินค้าคงคลัง* เอนทิตี้ *ผลลัพธ์การโหลดล่วงหน้าของการสอบถามดัชนีปริมาณคงเหลือ* จะแสดงรายการปริมาณสินค้าคงคลังคงเหลือของผลิตภัณฑ์พร้อมกับมิติที่เลือก การมองเห็นสินค้าคงคลังจะซิงค์ข้อมูลสรุปที่โหลดไว้ล่วงหน้าทุกๆ 15 นาที

หากคุณใช้ Inventory Visibility กับสินค้า WMS และต้องการดูรายการปริมาณคงคลังคงเหลือของสินค้า WMS ขอแนะนาว่าคุณควรเปิดใช้งานคุณลักษณะ *โหลดข้อมูลสรุป Inventory Visibility ล่วงหน้า* (โปรดดู [โหลดการสอบถามปริมาณคงเหลือที่ปรับปรุงล่วงหน้า](inventory-visibility-power-platform.md#preload-streamlined-onhand-query)) เอนทิตี้ข้อมูลที่เกี่ยวข้องใน Dataverse ที่เก็บผลลัพธ์การโหลดล่วงหน้าของการสอบถามของคุณ ซึ่งมีการอัปเดตทุก 15 นาที ชื่อของเอนทิตี้ข้อมูลคือ  `Onhand Index Query Preload Result`

> [!IMPORTANT]
> เอนทิตี Dataverse เป็นแบบอ่านอย่างเดียว คุณสามารถดูและส่งออกข้อมูลในเอนทิตี้ความสามารถในการมองเห็นสินค้าคงคลัง แต่ **อย่าแก้ไข**

ไม่อนุญาตให้มีการเปลี่ยนแปลงปริมาณสินค้าที่ใช้ WMS ที่จัดเก็บในแหล่งข้อมูล Supply Chain Management (`fno`) ลักษณะการทำงานนี้จะตรงกับลักษณะของคุณลักษณะอื่นๆ ของ Inventory Visibility มีการบังคับใช้ข้อจํากัดนี้เพื่อช่วยป้องกันการขัดแย้ง

## <a name="wms-item-compatibility-for-other-functions-in-inventory-visibility"></a>ความเข้ากันได้กับรายการ WMS ของฟังก์ชันอื่นๆ ใน Inventory Visibility

[การจองแบบชั่วคราว](inventory-visibility-reservations.md) และ [การปันส่วนสินค้าคงคลัง](inventory-visibility-allocation.md) ของรายการ WMS ได้รับการสนับสนุน คุณสามารถรวมการวัดทางกายภาพที่เกี่ยวข้องกับ WMS ในการคํานวณการจองแบบชั่วคราวและการปันส่วน

## <a name="calculate-available-to-promise-quantities"></a>คํานวณปริมาณที่ให้สัญญาได้

โซลูชันนี้สนับสนุน [ปริมาณที่ให้สัญญาได้ (ATP)](inventory-visibility-available-to-promise.md) สำหรับสินค้าที่ใช้ WMS อย่างครบถ้วน คุณสามารถกําหนดการคํานวณ ATP ได้โดยไม่ระบุรายละเอียดเฉพาะ WMS
