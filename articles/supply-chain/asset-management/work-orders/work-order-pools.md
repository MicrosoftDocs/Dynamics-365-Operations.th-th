---
title: กลุ่มใบสั่งงาน
description: หัวข้อนี้อธิบายวิธีการทำงานกับกลุ่มใบสั่งงานในการจัดการสินทรัพย์
author: josaw1
manager: AnnBe
ms.date: 08/15/2019
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ''
audience: Application User
ms.reviewer: josaw
ms.search.scope: Core, Operations
ms.custom: ''
ms.assetid: ''
ms.search.region: Global
ms.author: mkirknel
ms.search.validFrom: 2019-08-15
ms.dyn365.ops.version: 10.0.5
ms.openlocfilehash: 069fa02073808fd7bbaac9bc1603e49ce4d450eb
ms.sourcegitcommit: f5bfa3212bc3ef7d944a358ef08fe8863fd93b91
ms.translationtype: HT
ms.contentlocale: th-TH
ms.lasthandoff: 08/16/2019
ms.locfileid: "1875925"
---
# <a name="work-order-pools"></a>กลุ่มใบสั่งงาน


[!include [banner](../../includes/banner.md)]

[!include [banner](../../includes/preview-banner.md)]


คุณสามารถใช้กลุ่มใบสั่งงานเพื่อจัดกลุ่มใบสั่งงานที่มีบางอย่างร่วมกันได้ ตัวอย่างเช่น คุณสามารถสร้างกลุ่มใบสั่งงานสำหรับ

- ทีมผู้ปฏิบัติงาน ตัวอย่างเช่น ทีมงานบำรุงรักษา A ทีมงานบำรุงรักษา B  

- ทักษะวิชาชีพ ตัวอย่างเช่น ช่างไฟฟ้า หรือช่างประปา  

- ที่ตั้งทางกายภาพ  

- กำหนดการเวลา ตัวอย่างเช่น สัปดาห์ หรือรอบระยะเวลาอื่นๆ  


ถ้าจำเป็น คุณสามารถวางใบสั่งงานหนึ่งใบในกลุ่มใบสั่งงานหลายกลุ่มได้


## <a name="create-work-order-pool"></a>สร้างกลุ่มใบสั่งงาน

ใน **กลุ่มใบสั่งงานทั้งหมด** หรือ **กลุ่มใบสั่งงานที่ใช้งานอยู่** คุณสามารถดูภาพรวมของกลุ่มใบสั่งงานของคุณและสร้างกลุ่มใหม่

1. คลิก **การจัดการสินทรัพย์** > **ทั่วไป** > **กลุ่มใบสั่งงาน** > **กลุ่มใบสั่งงานทั้งหมด** หรือ **กลุ่มใบสั่งงานที่ใช้งานอยู่**

2. คลิก **สร้าง**

3. ใส่รหัสกลุ่มใบสั่งงานลงในฟิลด์ **กลุ่ม** และตั้งชื่อในฟิลด์ **ชื่อ**

4. เลือก "ใช่" บนปุ่มสลับ **กำลังใช้งานอยู่** เพื่อระบุว่ากลุ่มใบสั่งงานเปิดใช้งานอยู่

5. เลือก "ใช่" บนปุ่มสลับ **ลบความสัมพันธ์ของใบสั่งงาน** ถ้าคุณต้องการให้ลบใบสั่งงานออกจากกลุ่มใบสั่งทำงานโดยอัตโนมัติ

6. ในฟิลด์ **ลบสถานะการใช้** ให้เลือกสถานะการใช้ใบสั่งงาน ตัวอย่างเช่น สถานะการใช้ใบสั่งงานสำหรับการทำให้ใบสั่งงานเสร็จสมบูรณ์อาจถูกตั้งค่าให้ลบความสัมพันธ์กับกลุ่มใบสั่งงานโดยอัตโนมัติ

7. คุณสามารถเริ่มต้นการเพิ่มใบสั่งงานให้กับกลุ่มใบสั่งงานของคุณได้ทันที ในแท็บด่วน **ใบสั่งงาน** ให้คลิก **เพิ่มรายการ**

8. เลือกใบสั่งงานในฟิลด์ **ใบสั่งงาน** ฟิลด์ที่เกี่ยวข้องจะมีการอัพเดตโดยอัตโนมัติ

9. ทำซ้ำขั้นตอนที่ 7-8 ถ้าคุณต้องการเพิ่มใบสั่งงานเพิ่มเติม

10. ในฟิลด์ **เรียงลำดับใบสั่ง** คุณสามารถระบุว่าใบสั่งงานควรมีการดำเนินการในใบสั่งหนึ่งๆ หรือไม่ แทรกหมายเลข 1, 2, 3 และหมายเลขต่อๆ ไป เพื่อระบุลำดับเฉพาะสำหรับใบสั่งงานที่เลือก

11. คลิกปุ่ม **ใบสั่งงาน** เพื่อดูรายการของใบสั่งงานทั้งหมดที่รวมอยู่ในกลุ่มใบสั่งงาน

12. คลิก **การใช้กำลังการผลิต** เพื่อเปิด **การใช้กำลังการผลิต** เพื่อคำนวณและดูการใช้กำลังการผลิตสำหรับกำหนดการบำรุงรักษา ใบสั่งงานที่ไม่ได้จัดกำหนดการ และใบสั่งงานที่จัดกำหนดการ

13. คลิกปุ่ม **การคาดการณ์สินค้า** เพื่อเปิด **การคาดการณ์สินค้า** เพื่อคำนวณและดูการคาดการณ์สำหรับสินค้า (อะไหล่สำรองและสินค้าที่ต้องการอื่นๆ) ที่เกี่ยวข้องกับกำหนดการบำรุงรักษา ใบสั่งงานที่ไม่ได้จัดกำหนดการ และใบสั่งงานที่จัดกำหนดการ

14. คลิกปุ่ม **ใบขอซื้อของใบสั่งงาน** เพื่อเปิดรายการ **ใบขอซื้อของใบสั่งงาน** เพื่อดูรายการใบขอซื้อที่เกี่ยวข้องกับใบสั่งงานในกลุ่มใบสั่งงาน

15. คลิกปุ่ม **การซื้อใบสั่งงาน** เพื่อเปิดรายการ **การซื้อใบสั่งงาน** เพื่อดูรายการสั่งซื้อที่เกี่ยวข้องกับใบสั่งงานในกลุ่มใบสั่งงาน

>[!NOTE]
>เมื่อกลุ่มใบสั่งงานไม่เกี่ยวข้องกับการวางแผนงานของคุณอีกต่อไป ตั้งค่ากล่องกาเครื่องหมาย **การใช้งานอยู่** สำหรับกลุ่มนั้นให้เป็น "ไม่" ในมุมมองรายการ **กลุ่มใบสั่งงาน**

เลือกกล่องกาเครื่องหมาย **ลบความสัมพันธ์ของใบสั่งงาน** ถ้าคุณต้องการลบรายการใบสั่งงานทั้งหมด ตัวอย่างเช่น ถ้าต้องการสร้างที่ว่างเปล่าซึ่งคุณสามารถใช้สำหรับใบสั่งงานอื่นๆ ได้ในภายหลัง อย่าลืมยกเลิกกล่องกาเครื่องหมาย **ลบความสัมพันธ์ของกลุ่มใบสั่งงาน** ถ้าคุณต้องการใช้กลุ่มใบสั่งงานเพื่อสร้างความสัมพันธ์ของใบสั่งงานใหม่ในภายหลัง


![รูปที่ 1](media/22-work-orders.png)


## <a name="add-work-order-to-a-work-order-pool"></a>เพิ่มใบสั่งงานไปยังกลุ่มใบสั่งงาน

ตามที่อธิบายไว้ในส่วนด้านบน คุณสามารถเพิ่มใบสั่งงานให้กับกลุ่มใบสั่งงานได้เมื่อคุณสร้างกลุ่ม นอกจากนี้คุณยังสามารถเพิ่มใบสั่งงานไปยังกลุ่มใบสั่งงานจากรายการ **ใบสั่งงานทั้งหมด** รายการใดรายการหนึ่ง

1. คลิก **การจัดการสินทรัพย์** > **ทั่วไป** > **ใบสั่งงาน** > **ใบสั่งงานทั้งหมด** หรือ **ใบสั่งงานที่ใช้งานอยู่**

2. เลือกใบสั่งงานในรายการ และคลิก **กลุ่มใบสั่งงาน**

3. เลือก "เพิ่ม" ในฟิลด์ **เพิ่ม/ลบ**

4. เลือกกลุ่มใบสั่งงานในฟิลด์ **กลุ่มใบสั่งงาน**

5. คลิก **ตกลง**

6. หลังจากที่คุณได้เพิ่มใบสั่งงานไปยังกลุ่มใบสั่งงานแล้ว ถ้าคุณต้องการวางใบสั่งงานไว้ในลำดับที่ระบุในกลุ่ม: ให้เปิดหน้ารายการกลุ่มใบสั่งงานหนึ่งหน้า เลือกกลุ่ม และคลิก **แก้ไข** แล้วปรับปรุงการเรียงลำดับของใบสั่งงานที่อยู่ในกลุ่มในฟอร์ม **กลุ่มใบสั่งงาน** > แท็บด่วน **ใบสั่งงาน** > ฟิลด์ **จัดเรียงใบสั่ง**

ถ้าคุณต้องการลบใบสั่งงานที่เลือกออกจากกลุ่มใบสั่งงาน ให้เลือก "ลบ" ในขั้นตอนที่ 3

