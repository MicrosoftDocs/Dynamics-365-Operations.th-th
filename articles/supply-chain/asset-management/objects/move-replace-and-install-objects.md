---
title: ย้าย แทนที่ และติดตั้งสินทรัพย์
description: หัวข้อนี้จะอธิบายวิธีการย้าย แทนที่ และติดตั้งสินทรัพย์ในการจัดการสินทรัพย์
author: josaw1
manager: AnnBe
ms.date: 06/26/2019
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: CatProcureCatalogEdit, CatProcureCatalogListPage
audience: Application User
ms.reviewer: josaw
ms.search.scope: Core, Operations
ms.custom: 2214
ms.assetid: 2f3e0441-414d-402b-b28b-7ab0d650d658
ms.search.region: Global
ms.author: mkirknel
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: c0e6306698d351d33cae627e3741ad9a2eb6d893
ms.sourcegitcommit: 747bcd25ce7c6c20ce9eaa0027e730f74d4fd6aa
ms.translationtype: HT
ms.contentlocale: th-TH
ms.lasthandoff: 07/23/2019
ms.locfileid: "1783641"
---
# <a name="move-replace-and-install-assets"></a>ย้าย แทนที่ และติดตั้งสินทรัพย์

[!include [banner](../../includes/banner.md)]

[!include [banner](../../includes/preview-banner.md)]

หัวข้อนี้จะอธิบายวิธีการย้าย แทนที่ และติดตั้งสินทรัพย์ในการจัดการสินทรัพย์ คุณสามารถสร้างสินทรัพย์แต่ละรายการที่ไม่มีความสัมพันธ์กับสินทรัพย์อื่น หรือคุณสามารถสร้างโครงสร้างสินทรัพย์ที่มีสินทรัพย์หลัก (สินทรัพย์ระดับสูงสุด) และสินทรัพย์รองที่เกี่ยวข้อง (สินทรัพย์ย่อย) ในการจัดการสินทรัพย์ มีวิธีการสามวิธีในการย้ายและการเปลี่ยนตำแหน่งของสินทรัพย์:

- **ย้าย** – ย้ายสินทรัพย์ไปยังโครงสร้างสินทรัพย์อื่น หรือไปยังสถานที่อื่น ในโครงสร้างสินทรัพย์เดียวกัน
- **แทนที่** – ลบสินทรัพย์ออกจากโครงสร้างสินทรัพย์อย่างชั่วคราว เพื่อให้สามารถซ่อมแซมหรือตกแต่งใหม่ และจากนั้น เพิ่มสินทรัพย์ที่ตกแต่งใหม่กลับไปยังโครงสร้างสินทรัพย์ในภายหลัง อีกวิธีหนึ่งคือ แทนที่สินทรัพย์ที่ใช้ด้วยสินทรัพย์ใหม่อย่างถาวร
- **ติดตั้ง** – ติดตั้งสินทรัพย์หลักและสินทรัพย์รองที่เกี่ยวข้องใดๆ ในตำแหน่งที่ทำงาน

> [!NOTE]
> สินทรัพย์ที่คุณย้าย แทนที่ หรือติดตั้ง อาจเกี่ยวข้องกับตำแหน่งที่ทำงานอื่น ในกรณีนั้น สินทรัพย์อาจใช้มิติทางการเงินของตำแหน่งที่ทำงาน บนหน้า **ชนิดตำแหน่งที่ทำงาน** คุณตั้งค่าการจัดการของมิติทางการเงินในตำแหน่งที่ทำงาน

## <a name="move-asset"></a>ย้ายสินทรัพย์

ใช้ฟังก์ชัน **ย้ายสินทรัพย์** เพื่อย้ายสินทรัพย์ไปยังโครงสร้างสินทรัพย์อื่น หรือไปยังสถานที่อื่น ในโครงสร้างสินทรัพย์เดียวกัน นอกจากนี้ คุณยังสามารถย้ายสินทรัพย์ออกจากโครงสร้างสินทรัพย์ เพื่อให้กลายเป็นสินทรัพย์แบบสแตนด์อโลนที่ไม่มีความสัมพันธ์โครงสร้าง

> [!NOTE]
> อย่าใช้ฟังก์ชันนี้ ถ้ามีการซ่อมแซมหรือแทนที่สินทรัพย์โดยชั่วคราว แต่ให้ใช้ฟังก์ชัน **แทนที่สินทรัพย์** ที่อธิบายในหัวข้อนี้ในภายหลังแทน

1. เลือก **การจัดการสินทรัพย์** \> **ทั่วไป** \> **สินทรัพย์** \> **สินทรัพย์ทั้งหมด** หรือ **สินทรัพย์ที่ใช้งานอยู่**
2. ในรายการ ให้เลือกสินทรัพย์ที่จะย้าย ถ้าสินทรัพย์มีสินทรัพย์รอง คุณยังสามารถย้ายสินทรัพย์เหล่านั้นได้ด้วย
3. เลือก **ย้ายสินทรัพย์**
4. ถ้าต้องการย้ายสินทรัพย์ เพื่อให้กลายเป็นส่วนหนึ่งของโครงสร้างสินทรัพย์ ให้เลือกสินทรัพย์หลักใหม่ในฟิลด์ **สินทรัพย์หลัก** ถ้าคุณกำลังย้ายสินทรัพย์รอง และคุณต้องการทำให้เป็นสินทรัพย์แบบสแตนด์อโลนที่ไม่มีความสัมพันธ์ของโครงสร้าง ให้ปล่อยฟิลด์ **สินทรัพย์หลัก** ว่างไว้
5. โดยค่าเริ่มต้น ฟิลด์ **มีผลบังคับใช้** ถูกกำหนดเป็นวันที่และเวลาปัจจุบัน อย่างไรก็ตาม คุณสามารถเลือกวันที่และเวลาอื่นที่การติดตั้งในโครงสร้างการย้ายสินทรัพย์มีผลบังคับใช้
6. เลือก **ตกลง**

## <a name="replace-asset"></a>แทนที่สินทรัพย์

ใช้ฟังก์ชัน **แทนที่สินทรัพย์** ในการเชื่อมต่อกับการซ่อมแซม การปรับปรุงใหม่ หรือการแทนที่ถาวรของสินทรัพย์ที่มีการสึกหรอโดยสินทรัพย์ใหม่ ฟังก์ชันนี้ถูกใช้ในการแทนที่สินทรัพย์รองในโครงสร้างสินทรัพย์ สำหรับสินทรัพย์หลัก (นั่นคือ สินทรัพย์ที่ไม่มีสินทรัพย์หลักในปัจจุบัน) จะมีการดำเนินการแทนที่นี้บนตำแหน่งที่ทำงาน สำหรับข้อมูลเพิ่มเติมเกี่ยวกับวิธีการแทนที่สินทรัพย์หลักในตำแหน่งที่ทำงาน ดู [ติดตั้งสินทรัพย์ในตำแหน่งที่ทำงาน](../functional-locations/install-objects-on-functional-locations.md)

> [!NOTE]
> ถ้าศูนย์บริการซ่อมเกี่ยวข้องกับแผนกการผลิตของคุณ คุณสามารถสร้างตำแหน่งที่ทำงาน เช่น **ซ่อมแซม** **เศษซาก** และ **ที่จัดเก็บ** เพื่อจัดการกับการซ่อมแซมและการแทนที่สินทรัพย์

1. เลือก **การจัดการสินทรัพย์** \> **ทั่วไป** \> **สินทรัพย์** \> **สินทรัพย์ทั้งหมด** หรือ **สินทรัพย์ที่ใช้งานอยู่**
2. ในรายการ ให้เลือกสินทรัพย์รองที่จะแทนที่ ถ้าสินทรัพย์มีสินทรัพย์รอง คุณยังสามารถแทนที่สินทรัพย์เหล่านั้นได้ด้วย
3. เลือก **แทนที่สินทรัพย์**

    ฟิลด์ **การเปลี่ยนโครงสร้าง** แสดงวันที่และเวลาสุดท้ายที่สินทรัพย์ที่เลือกและสินทรัพย์รองที่เกี่ยวข้องถูกย้ายในโครงสร้างสินทรัพย์

4. ในส่วน **สินทรัพย์ที่เลือก** ในฟิลด์ **ตำแหน่งที่ทำงานเป้าหมาย** ให้เลือกตำแหน่งที่ทำงานที่จะย้ายสินทรัพย์ไป ตัวอย่างเช่น เลือกสถานที่ **ซ่อมแซม** หรือ **เศษซาก**

    ในส่วน **สินทรัพย์หลัก** ฟิลด์ **มีผลบังคับใช้** แสดงวันที่และเวลาล่าสุดที่มีการติดตั้งสินทรัพย์หลักและสินทรัพย์รองที่เกี่ยวข้อง หรือมีการย้ายในตำแหน่งที่ทำงาน

5. ในส่วน **สินทรัพย์ใหม่** ในฟิลด์ **สินทรัพย์** ให้เลือกสินทรัพย์ที่จะแทรกเป็นการแทนที่แบบชั่วคราวหรือแบบถาวรสำหรับสินทรัพย์ที่เลือก ในปัจจุบัน สินทรัพย์นี้อาจอยู่ในตำแหน่งที่ทำงานอื่น เช่น **ที่เก็บข้อมูล**
7. ในส่วน **มีผลบังคับใช้ตั้งแต่** ฟิลด์ **มีผลบังคับใช้** ถูกกำหนดเป็นวันที่และเวลาปัจจุบันตามค่าเริ่มต้น อย่างไรก็ตาม คุณสามารถเลือกวันที่และเวลาอื่นที่การแทนที่สินทรัพย์มีผลบังคับใช้
8. เลือก **ตกลง**

## <a name="install-asset"></a>ติดตั้งสินทรัพย์

ใช้ฟังก์ชัน **ติดตั้งสินทรัพย์** เพื่อติดตั้งโครงสร้างสินทรัพย์บนตำแหน่งที่ทำงาน

> [!NOTE]
> เลือกสินทรัพย์หลักเสมอ สินทรัพย์หลักและสินทรัพย์รองที่เกี่ยวข้องจะถูกย้ายไปยังตำแหน่งที่ทำงานที่เลือก

1. เลือก **การจัดการสินทรัพย์** \> **ทั่วไป** \> **สินทรัพย์** \> **สินทรัพย์ทั้งหมด** หรือ **สินทรัพย์ที่ใช้งานอยู่**
2. ในรายการ ให้เลือกสินทรัพย์หลักที่จะติดตั้งในตำแหน่งที่ทำงานอื่น
3. เลือก **ติดตั้งสินทรัพย์**

    ส่วน **แอททริบิวต์** จะแสดงแอททริบิวต์สินทรัพย์ที่ตั้งค่าไว้ในสินทรัพย์หลัก

4. ในฟิลด์ **ตำแหน่งที่ทำงาน** เลือกสถานที่ใหม่
5. โดยค่าเริ่มต้น ฟิลด์ **มีผลบังคับใช้** ถูกกำหนดเป็นวันที่และเวลาปัจจุบัน อย่างไรก็ตาม คุณสามารถเลือกวันที่และเวลาอื่นที่การติดตั้งในโครงสร้างสินทรัพย์มีผลบังคับใช้
6. เลือก **ตกลง**
