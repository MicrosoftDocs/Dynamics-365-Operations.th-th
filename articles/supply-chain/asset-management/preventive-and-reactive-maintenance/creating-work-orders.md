---
title: การสร้างใบสั่งงาน
description: หัวข้อนี้อธิบายวิธีการสร้างใบสั่งงานในการจัดการสินทรัพย์
author: johanhoffmann
ms.date: 02/01/2021
ms.topic: article
ms.prod: ''
ms.technology: ''
ms.search.form: EntAssetMaintenancePlan, EntAssetObjectCalendarListPage, EntAssetObjectCalendarListPagePoolsOpen
audience: Application User
ms.reviewer: kamaybac
ms.custom: ''
ms.assetid: ''
ms.search.region: Global
ms.author: johanho
ms.search.validFrom: 2019-08-31
ms.dyn365.ops.version: 10.0.17
ms.openlocfilehash: c1477e3c1b99172d84d2cdc64fc0ed01c057e0fa59422b30c17868ca400de4d0
ms.sourcegitcommit: 42fe9790ddf0bdad911544deaa82123a396712fb
ms.translationtype: HT
ms.contentlocale: th-TH
ms.lasthandoff: 08/05/2021
ms.locfileid: "6743709"
---
# <a name="creating-work-orders"></a>การสร้างใบสั่งงาน

[!include [banner](../../includes/banner.md)]

หลังจากที่คุณได้จัดกำหนดการงานการบำรุงรักษาเชิงป้องกัน ขั้นตอนต่อไปคือ สร้างใบสั่งงาน คุณสามารถขั้นตอนนี้ให้เสร็จสมบูรณ์ได้โดยใช้หนึ่งในกำหนดการบำรุงรักษา งานที่จัดกำหนดการไว้ในกำหนดการบำรุงรักษาอาจมีชนิดข้อมูลอ้างอิงที่แตกต่างกัน ตามที่อธิบายไว้ในตารางต่อไปนี้

| ชนิดการอ้างอิง | คำอธิบาย |
|---|---|
| แผนการบำรุงรักษา | งานบำรุงรักษาเชิงป้องกันที่ยึดตามชนิดของแผนการบำรุงรักษา *เวลา* หรือ *ตัวนับ* |
| รอบการบำรุงรักษา | งานบำรุงรักษาเชิงป้องกันที่มีสินทรัพย์หลายอย่างที่จำเป็นต้องมีชนิดของการบำรุงรักษาที่คล้ายกัน |
| คำขอการบำรุงรักษา | การร้องขอการบํารุงรักษาหรือการซ่อมแซมสินทรัพย์ที่สร้างขึ้นด้วยตนเอง การร้องขอนี้สามารถแปลงเป็นใบสั่งงานได้ |

## <a name="create-work-orders-based-on-your-maintenance-schedule"></a>สร้างใบสั่งงานตามกำหนดการบำรุงรักษาของคุณ

เมื่อต้องการสร้างใบสั่งงานที่ขึ้นอยู่กับกำหนดการบำรุงรักษาของคุณ ให้ปฏิบัติตามขั้นตอนต่อไปนี้

1. เปิดหนึ่งในหน้าต่อไปนี้ โดยขึ้นอยู่กับวิธีที่คุณต้องการเลือกสินค้าในกำหนดการสำหรับใบสั่งงานของคุณ:

    - กำหนดการบำรุงรักษาทั้งหมด (**การจัดการสินทรัพย์ \> กำหนดการจัดการ \> กำหนดการบํารุงรักษาทั้งหมด**)
    - เปิดรายการกำหนดการบำรุงรักษา (**การจัดการสินทรัพย์ \> กำหนดการจัดการ \> เปิดรายการกำหนดการบํารุงรักษา**)
    - เปิดกลุ่มกำหนดการบำรุงรักษา (**การจัดการสินทรัพย์ \> กำหนดการจัดการ \> เปิดกลุ่มกำหนดการบํารุงรักษา**)

1. ในกริด ให้เลือกกล่องกาเครื่องหมายสำหรับงานบํารุงรักษาที่จัดกำหนดการไว้ทั้งหมดที่คุณต้องการสร้างใบสั่งงานให้ จากนั้น ในบานหน้าต่างการดำเนินการ เลือก **ใบสั่งงาน**

    ในกล่องโต้ตอบ **สร้างใบสั่งงาน** จะปรากฏขึ้น ในฟิลด์ **ชั่วโมงการคาดการณ์ในการบำรุงรักษา** แสดงจำนวนรวมของชั่วโมงที่คาดการณ์สำหรับรายการที่เลือก

    ![กล่องโต้ตอบสร้างใบสั่งงาน](media/18-preventive-maintenance.png)

1. ในส่วน **พารามิเตอร์** ให้ระบุจํานวนของใบสั่งงานที่ควรจะสร้าง เลือกหนึ่งในตัวเลือกต่อไปนี้:

    - **ใบสั่งงานหนึ่งใบต่อรายการ** – สร้างใบสั่งงานหนึ่งใบต่อรายการกำหนดการบำรุงรักษา
    - **ใบสั่งงานหนึ่งใบต่อ** – สร้างใบสั่งงานที่มีการจัดกลุ่มตามการตั้งค่าของตัวเลือกอื่นๆ ที่จะพร้อมใช้งาน เมื่อคุณเลือกตัวเลือกนี้

1. ในฟิลด์ **ชนิดใบสั่งงาน** ให้เลือกชนิดใบสั่งงานที่จะใช้สำหรับใบสั่งงานทั้งหมดที่คุณสร้าง
1. เลือก **ตกลง** เพื่อสร้างใบสั่งงานตามการตั้งค่าของคุณ

## <a name="group-work-order-lines-that-are-automatically-created-while-a-maintenance-plan-runs"></a>จัดกลุ่มรายการใบสั่งงานที่สร้างโดยอัตโนมัติ ในขณะที่รันแผนการบำรุงรักษา

คุณลักษณะนี้จะช่วยให้คุณสามารถกําหนดกฎสำหรับการจัดกลุ่มรายการใบสั่งงานภายใต้ใบสั่งงานหนึ่งๆ เมื่อมีการตั้งค่าระบบให้สร้างใบสั่งงานโดยอัตโนมัติ โดยยึดตามแผนการบำรุงรักษา ก่อนหน้านี้ ใบสั่งงานที่สร้างโดยอัตโนมัติสามารถมีรายการได้เพียงรายการเดียว อย่างไรก็ตาม ขณะนี้คุณสามารถจัดกลุ่มใบสั่งงานตาม ตัวอย่างเช่น สินทรัพย์ ชนิดสินทรัพย์ หรือตำแหน่งที่ทำงาน (สามารถจัดกลุ่มใบสั่งงานที่สร้างขึ้นด้วยตนเองด้วยวิธีนี้ได้ ตามที่อธิบายไว้ในส่วนก่อนหน้านี้ของหัวข้อนี้)

### <a name="enable-grouping-for-automatically-generated-work-orders"></a>เปิดใช้งานการจัดกลุ่มสำหรับใบสั่งงานที่สร้างโดยอัตโนมัติ

ก่อนที่คุณจะสามารถใช้คุณลักษณะนี้ได้ คุณต้องเปิดใช้งานในระบบของคุณ ผู้ดูแลระบบสามารถใช้การตั้งค่า [การจัดการคุณลักษณะ](../../../fin-ops-core/fin-ops/get-started/feature-management/feature-management-overview.md) เพื่อตรวจสอบสถานะของคุณลักษณะและเปิดใช้งาน ในพื้นที่ทำงาน **การจัดการคุณลักษณะ** มีการแสดงรายการคุณลักษณะในวิธีต่อไปนี้:

- **โมดูล:** *การจัดการสินทรัพย์*
- **ชื่อคุณลักษณะ:** *ใช้กฎสำหรับการจัดกลุ่มใบสั่งงาน ในขณะที่รันแผนการบำรุงรักษา*

### <a name="set-up-grouping-for-automatically-generated-work-orders"></a>ตั้งค่าการจัดกลุ่มสำหรับใบสั่งงานที่สร้างโดยอัตโนมัติ

เพื่อตั้งค่าการจัดกลุ่มสำหรับใบสั่งงานที่สร้างโดยอัตโนมัติ ให้ทำตามขั้นตอนต่อไปนี้

1. ไปที่ **การจัดการสินทรัพย์ \> การตั้งค่า \> การบำรุงรักษาเชิงป้องกัน \> แผนการบำรุงรักษา**
1. สำหรับแต่ละแผนที่คุณต้องการสร้างใบสั่งงานที่จัดกลุ่ม ให้ปฏิบัติตามขั้นตอนต่อไปนี้:

    1. เลือกแผนในบานหน้าต่างรายการ
    1. บน FastTab **รายการ** ให้ตรวจสอบให้แน่ใจว่าได้เลือกกล่องกาเครื่องหมาย **สร้างอัตโนมัติ** ในทุกรายการ

1. ไปที่ **การจัดการสินทรัพย์ \> ประจำงวด \> การบำรุงรักษาเชิงป้องกัน \> จัดกำหนดการแผนการบำรุงรักษา**
1. ในกล่องโต้ตอบ **จัดกำหนดการแผนการบํารุงรักษา** ในส่วน **รอบระยะเวลา** ให้ระบุระดับเวลาสำหรับแผน (ล่วงหน้าแค่ไหนเมื่อค้นหางานบำรุงรักษาที่จัดกำหนดการเพื่อสร้างงานให้)
1. ตั้งค่าตัวเลือก **สร้างใบสั่งงานจากกำหนดการโดยอัตโนมัติ** เป็น *ใช่*
1. ในส่วน **ใบสั่งงาน** ให้เลือกตัวเลือกอย่างใดอย่างหนึ่งต่อไปนี้:

    - **ใบสั่งงานหนึ่งใบต่อรายการ** – สร้างใบสั่งงานหนึ่งใบต่อรายการกำหนดการบำรุงรักษา (ตัวเลือกนี้จะมีฟังก์ชันเดียวกันที่พร้อมใช้งานเมื่อคุณลักษณะ *ใช้กฎสำหรับการจัดกลุ่มใบสั่งงาน ในขณะที่รันแผนการบำรุงรักษา* ถูกปิด)
    - **ใบสั่งงานหนึ่งใบต่อ** – สร้างใบสั่งงานที่มีการจัดกลุ่มตามการตั้งค่าของตัวเลือกอื่นๆ ที่จะพร้อมใช้งาน เมื่อคุณเลือกตัวเลือกนี้

1. หากคุณต้องการให้ตัวเลือกมีผลบังคับ เมื่อคุณรันเฉพาะแผนการบำรุงรักษาบางอย่างของคุณ บน FastTab **เรกคอร์ดที่จะรวม** ให้เพิ่มตัวกรองข้อมูลตามที่คุณต้องการ เช่นเดียวกับที่คุณอาจใช้สําหรับงานในชุดงานอื่นๆ ใน Microsoft Dynamics 365 Supply Chain Management
1. บน FastTab **รันในเบื้องหลัง** ให้ตั้งค่าตัวเลือกชุดงานและการจัดกำหนดการตามที่คุณต้องการ เช่นเดียวกับที่คุณอาจทำสำหรับงานในชุดงานอื่นๆ ใน Supply Chain Management
1. เลือก **ตกลง** เพื่อรันและ/หรือจัดกำหนดการแผนบำรุงรักษาที่เลือก


[!INCLUDE[footer-include](../../../includes/footer-banner.md)]