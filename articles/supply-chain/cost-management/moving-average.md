---
title: "ค่าเฉลี่ยเคลื่อนที่"
description: "ค่าเฉลี่ยเคลื่อนที่เป็นวิธีการคิดต้นทุนแบบไม่จำกัดเวลาที่ยึดตามหลักการถัวเฉลี่ย ที่ต้นทุนสำหรับการตัดสินค้าจากคลังของสินค้าคงคลังไม่เปลี่ยน เมื่อต้นทุนการซื้อเปลี่ยน ผลต่างถูกบันทึก และจะขึ้นอยู่กับการคำนวณตามสัดส่วน จำนวนที่คงเหลือถูกใช้"
author: AndersGirke
manager: AnnBe
ms.date: 10/25/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: InventModelGroup
audience: Application User
ms.reviewer: yuyus
ms.search.scope: Core, Operations
ms.custom: 65531
ms.assetid: dfd10099-8f7f-44b1-917e-df37c2fe8773
ms.search.region: Global
ms.search.industry: Manufacturing
ms.author: yuyus
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: c1f8a8cf4a58177d423709f245760a5ba9ca7e4e
ms.contentlocale: th-th
ms.lasthandoff: 11/03/2017

---

# <a name="moving-average"></a>ค่าเฉลี่ยเคลื่อนที่

[!INCLUDE [banner](../includes/banner.md)]

ค่าเฉลี่ยเคลื่อนที่เป็นวิธีการคิดต้นทุนแบบไม่จำกัดเวลาที่ยึดตามหลักการถัวเฉลี่ย ที่ต้นทุนสำหรับการตัดสินค้าจากคลังของสินค้าคงคลังไม่เปลี่ยน เมื่อต้นทุนการซื้อเปลี่ยน ผลต่างถูกบันทึก และจะขึ้นอยู่กับการคำนวณตามสัดส่วน จำนวนที่คงเหลือถูกใช้ 

เมื่อคุณใช้ค่าเฉลี่ยเคลื่อนที่ การจับคู่สินค้าคงคลัง และทำเครื่องหมายสินค้าคงคลัง จะไม่ได้รับการสนับสนุน การปิดบัญชีสินค้าคงคลังไม่มีผลกับผลิตภัณฑ์ที่มีค่าเฉลี่ยเคลื่อนที่เป็นกลุ่มแบบจำลองสินค้าคงคลัง และไม่สร้างการจับคู่ใดๆ ระหว่างธุรกรรม

ต่อไปนี้เป็นข้อกำหนดเบื้องต้นเมื่อคุณใช้ต้นทุนเฉลี่ยเคลื่อนที่เป็นวิธีการคิดต้นทุน

1.  ในหน้า **กลุ่มแบบจำลองสินค้า** ให้ตั้งค่ากลุ่มแบบจำลองสินค้าที่มีค่าเฉลี่ยเคลื่อนที่ที่ได้เลือกไว้ในฟิลด์ **แบบจำลองสินค้าคงคลัง** **หมายเหตุ:** โดยค่าเริ่มต้น เมื่อมีการเลือกค่าเฉลี่ยเคลื่อนที่ ฟิลด์ **ลงรายการบัญชีสินค้าคงคลังทางกายภาพ** และ **ลงรายการบัญชีสินค้าคงคลังทางการเงิน** จะถูกเลือกด้วย 

2.  ในหน้า **การลงรายการบัญชี** กำหนดบัญชีให้กับ **ผลต่างราคาสำหรับค่าเฉลี่ยเคลื่อนที่** และบัญชี **การประเมินค่าต้นทุนสำหรับค่าเฉลี่ยเคลื่อนที่**บนแท็บ **สินค้าคงคลัง** คุณใช้บัญชี **ผลต่างราคาสำหรับค่าเฉลี่ยเคลื่อนที่** เมื่อต้นทุนต้องเป็นการใช้จ่ายตามสัดส่วน เหตุการณ์นี้เกิดขึ้นเนื่องจากความแตกต่างในต้นทุนระหว่างการรับสินค้าซื้อและใบแจ้งหนี้การซื้อ และเนื่องจากความแตกต่างระหว่างปริมาณสินค้าคงคลังเดิมและปริมาณคงเหลือปัจจุบัน ใช้บัญชี **การประเมินค่าต้นทุนสำหรับค่าเฉลี่ยเคลื่อนที่** เมื่อคุณต้องการปรับปรุงต้นทุนค่าเฉลี่ยเคลื่อนที่สำหรับผลิตภัณฑ์กับราคาต่อหน่วยใหม่
3.  ในหน้า **ผลิตภัณฑ์ที่นำออกใช้** กำหนดกลุ่มแบบจำลองสินค้าค่าเฉลี่ยเคลื่อนที่ให้กับงผลิตภัณฑ์ **หมายเหตุ:** กระบวนการปิดบัญชีสินค้าคงคลังปิดเฉพาะรอบระยะเวลาทางบัญชีเท่านั้น จะไม่มีผลกับผลิตภัณฑ์ที่มีค่าเฉลี่ยเคลื่อนที่ที่มีการกำหนดให้เป็นกลุ่มแบบจำลองสินค้า

## <a name="convert-to-the-moving-average-costing-method"></a>วิธีแปลงเป็นการคิดต้นทุนค่าเฉลี่ยเคลื่อนที่
สามารถแปลงผลิตภัณฑ์ที่จะใช้วิธีการประเมินค่าสินค้าคงคลังค่าเฉลี่ยเคลื่อนที่ โดยปกติจะทำการแปลงชนิดนี้ ณ สิ้นปี หลังจากมีการปิดเดือนสุดท้ายของปีปัจจุบัน มีการดำเนินงานให้เสร็จสิ้นโดยใช้แบบจำลองการคำนวณต้นทุนปัจจุบันของผลิตภัณฑ์ คุณสามารถเปลี่ยนวิธีการคิดต้นทุนสินค้าคงคลังของคุณ จากวิธีการคำนวณต้นทุนที่ขึ้นอยู่กับต้นทุนเฉลี่ยหรือต้นทุนมาตรฐานไปเป็นวิธีการที่เป็นไปตามค่าเฉลี่ยเคลื่อนที่ 

ถ้าคุณกำลังเปลี่ยนแปลงวิธีการคิดต้นทุนจากวิธีการคำนวณต้นทุนมาตรฐานเป็นวิธีค่าเฉลี่ยเคลื่อนที่ คุณจะต้องทำภารกิจต่อไปนี้ให้เสร็จสมบูรณ์:

1.  ทำการปรับปรุงให้ได้ปริมาณสินค้าคงคลังและค่าลงมาเป็น 0 (ศูนย์)
2.  หลังจากมูลค่าสินค้าคงคลังและปริมาณเป็น 0 (ศูนย์) ให้เปลี่ยนกลุ่มแบบจำลองสินค้าเป็นค่าเฉลี่ยเคลื่อนที่
3.  ทำการปรับปรุงเมื่อต้องการปริมาณและมูลค่ากลับไปสู่สินค้าคงคลัง

คุณไม่สามารถเปลี่ยนวิธีการคิดต้นทุนสินค้าคงคลังของคุณจากวิธีค่าเฉลี่ยเคลื่อนที่ไปเป็นวิธีเข้าก่อนออกก่อน (FIFO) วิธีเข้าหลังออกก่อน (LIFO) หรือวิธีค่าเฉลี่ยถ่วงน้ำหนัก

**หมายเหตุ:** การแปลงจากต้นทุนมาตรฐานเป็นยค่าเฉลี่ยถ่วงน้ำหนักคือ กระบวนการที่ดำเนินการด้วยตนเอง

ตัวอย่างต่อไปนี้แสดงผลของการใช้วิธีการคิดต้นทุนค่าเฉลี่ยเคลื่อนที่ มีการตั้งค่าคอนฟิกสี่แบบ:
-   ใบสั่งซื้อและผลต่างของต้นทุนที่เป็นค่าใช้จ่ายตามสัดส่วน
-   การปรับปรุงผลิตภัณฑ์และสินค้าคงคลังค่าเฉลี่ยเคลื่อนที่
-   ค่าเฉลี่ยเคลื่อนที่ที่มีการผลิต
-   ค่าเฉลี่ยเคลื่อนที่ที่มีธุรกรรมย้อนหลัง

## <a name="purchase-order-and-proportionally-expensed-cost-difference"></a>ใบสั่งซื้อและผลต่างของต้นทุนที่เป็นค่าใช้จ่ายตามสัดส่วน
ด้วยค่าเฉลี่ยเคลื่อนที่ ต้นทุนของสินค้าจะถูกกำหนดโดยใบรับสินค้าซื้อ เมื่อใบแจ้งหนี้การซื้อถูกลงรายการบัญชี ถ้ามีความแตกต่างในต้นทุนระหว่างการรับสินค้าซื้อและใบแจ้งหนี้การซื้อ ผลต่างจะถูกปรับปรุงอย่างเป็นสัดส่วนกับผลิตภัณฑ์ปัจจุบันในสินค้าคงคลัง และยอดเงินที่เหลือใดๆจะเป็นค่าใช้จ่าย 

ในตัวอย่างนี้ ใบสั่งซื้อถูกสร้างและได้รับมาในต้นทุนหนึ่งและมีการลงรายการบัญชีใบแจ้งหนี้การซื้อที่มีต้นทุนแตกต่างกัน

1.  สร้างใบสั่งซื้อปริมาณ 2 หน่วยและราคาต่อหน่วยเป็น 10.00
2.  สร้างการรับสินค้าซื้อของผลิตภัณฑ์
3.  สร้างใบสั่งขายสำหรับปริมาณ 1 หน่วยและราคาต่อหน่วยเป็น 10.00
4.  สร้างใบแจ้งหนี้การซื้อสำหรับปริมาณ 2 หน่วยและราคาต่อหน่วยเป็น 12.00

ผลต่างในราคาต่อหน่วย ซึ่งเท่ากับ 2.00 ได้มีการลงรายการบัญชีผลต่างราคาสำหรับบัญชีค่าเฉลี่ยเคลื่อนที่เมื่อมีลงรายการบัญชีใบแจ้งหนี้การซื้อ เหตุผลคือ ผลิตภัณฑ์สองรายการถูกซื้อสำหรับต้นทุน 20.00 เหรียญสหรัฐ หนึ่งในผลิตภัณฑ์มีการขายสำหรับราคาต่อหน่วยเป็น 10.00 ใบแจ้งหนี้การซื้อถูกลงรายการบัญชีที่ราคาต่อหน่วยเป็น 12.00 ซึ่งมีปริมาณเท่ากับ 2 ราคาต่อหน่วยของผลิตภัณฑ์ไม่สามารถถูกลงรายการบัญชีเมื่อ 14.00 ได้

## <a name="moving-average-product-and-inventory-adjustment"></a>การปรับปรุงผลิตภัณฑ์และสินค้าคงคลังค่าเฉลี่ยเคลื่อนที่
ถ้าคุณต้องปรับปรุงต้นทุนค่าเฉลี่ยเคลื่อนที่ของผลิตภัณฑ์ การปรับปรุงสินค้าคงคลังได้รับอนุญาตตามวันที่ของวันนี้ คุณไม่สามารถย้อนหลังการปรับปรุงสินค้าคงคลังเพื่อแก้ไขต้นทุนเฉลี่ยเคลื่อนที่ของผลิตภัณฑ์ คุณไม่สามารถมีกระแสต้นทุนผ่านธุรกรรมในเวลาต่อมาได้ 

ในตัวอย่างนี้ ต้นทุนค่าเฉลี่ยเคลื่อนที่มีการปรับปรุงสำหรับผลิตภัณฑ์

1.  เลือกผลิตภัณฑ์ที่คุณต้องการปรับปรุงต้นทุนเฉลี่ยเคลื่อนที่ **หมายเหตุ:** หน้า **การประเมินค่าใหม่สำหรับค่าเฉลี่ยเคลื่อนที่** ตรวจสอบสินค้าคงคลังที่พร้อมใช้งานสำหรับผลิตภัณฑ์ ผลิตภัณฑ์ที่เลือกมีปริมาณที่มีการลงรายการบัญชีเป็น 1 มูลค่าที่มีการลงรายการบัญชีเป็น 12.00 ต้นทุนต่อหน่วยที่มีการลงรายการบัญชีเป็น 12.00 และต้นทุนต่อหน่วยเป็น 12.00
2.  ปรับปรุงฟิลด์ **ต้นทุนต่อหน่วย** เป็น 16.00 ระบบจะคำนวณฟิลด์ที่เหลือ
3.  มีการลงรายการบัญชีการปรับปรุง

**หมายเหตุ:** คุณสามารถปรับปรุงเฉพาะต้นทุนค่าเฉลี่ยเคลื่อนที่ ณ วันที่ของวันนี้เท่านั้น

ในหน้า **การชำระเงินสำหรับใบสำคัญ** คุณสามารถดูการปรับปรุงของ 4.00 ที่ลงรายการบัญชีต้นทุนการประเมินค่าใหม่สำหรับบัญชีค่าเฉลี่ยเคลื่อนที่ได้

## <a name="moving-average-with-production"></a>ค่าเฉลี่ยเคลื่อนที่ที่มีการผลิต
ค่าเฉลี่ยเคลื่อนที่สนับสนุนสินค้าที่มีการผลิต ถ้าคุณวางแผนที่จะใช้ค่าเฉลี่ยเคลื่อนที่ในสภาพแวดล้อมการผลิต ควรมีการเลือกแถบเลื่อน **ใช้ราคาต้นทุนที่มีการประเมิน** ในหน้า **พารามิเตอร์การควบคุมการผลิต** ซึ่งหมายความว่า ราคาต้นทุนที่มีการคำนวณระหว่างการประเมินถูกใช้แทนที่ราคาต้นทุนการคำนวณ BOM ที่เกิดขึ้นจริง

## <a name="moving-average-with-a-backdated-transaction"></a>ค่าเฉลี่ยเคลื่อนที่ที่มีธุรกรรมย้อนหลัง
ธุรกรรมย้อนหลังถูกกำหนดต้นทุนค่าเฉลี่ยเคลื่อนที่ปัจจุบันและมีการอัพเดตปริมาณตามจริงของผลิตภัณฑ์ แต่ต้นทุนค่าเฉลี่ยเคลื่อนที่ของผลิตภัณฑ์จะไม่ได้รับผลกระทบ ในตัวอย่างค่าเฉลี่ยเคลื่อนที่นี้ ธุรกรรมย้อนหลังสำหรับผลิตภัณฑ์ค่าเฉลี่ยเคลื่อนจะถูกลงรายการบัญชี

1.  สร้างการปรับปรุงสินค้าคงคลังสำหรับผลิตภัณฑ์เฉลี่ยเคลื่อนสำหรับปริมาณของสินค้าเท่ากับ 1 และต้นทุนเท่ากับ 20.00 เหรียญสหรัฐ
2.  ประวัติธุรกรรมสินค้าคงคลังสำหรับผลิตภัณฑ์จะใกล้เคียงกับลักษณะดังต่อไปนี้:
    -   ธุรกรรมสินค้าคงคลังเท่ากับ 1 ต้นทุนเท่ากับ 16.00 วันที่ลงรายการบัญชีคือวันที่ 15 มกราคม และวันที่ธุรกรรมคือวันที่ 15 มกราคม
    -   การปรับปรุงสินค้าคงคลังเท่ากับ 1 ต้นทุนเท่ากับ 20.00 วันที่ลงรายการบัญชีคือวันที่ 1 มกราคม และวันที่ธุรกรรมคือวันที่ 15 มกราคม
3.  ลงรายการบัญชีการปรับปรุง

ในหน้า **ธุรกรรมสินค้าคงคลัง** คุณสามารถเห็นได้ว่า 4.00 จะเป็นค่าใช้จ่าย เมื่อค่าเฉลี่ยเคลื่อนที่ปัจจุบันสำหรับผลิตภัณฑ์คือ 16.00 คุณสามารถลงรายการบัญชีในอดีต แต่ความแตกต่างของต้นทุนจะเป็นค่าใช้จ่าย ดังนั้นต้นทุนค่าเฉลี่ยเคลื่อนที่จะไม่ได้รับผลกระทบ

## <a name="inventory-value-report"></a>รายงานมูลค่าสินค้าคงคลัง
ในตัวอย่างค่าเฉลี่ยเคลื่อนที่นี้ รายงานมูลค่าสินค้าคงคลังจะถูกพิมพ์เพื่อสนับสนุนการคำนวณค่าเฉลี่ยเคลื่อนที่ปัจจุบันสำหรับผลิตภัณฑ์ รายงานมูลค่าสินค้าคงคลังสามารถพิมพ์ธุรกรรมตามลำดับเวลา ร่วมกับต้นทุนเพื่อสนับสนุนการคำนวณต้นทุนค่าเฉลี่ยเคลื่อนที่ของผลิตภัณฑ์ รายงานจะแสดงต้นทุนค่าเฉลี่ยเคลื่อนสำหรับผลิตภัณฑ์ ในกล่องโต้ตอบ **รายงานมูลค่าสินค้าคงคลัง** ช่วงวันที่จะช่วยให้คุณสามารถเลือก **เวลาของธุรกรรม** หรือ **วันที่ลงรายการบัญชี** เพื่อเรียงลำดับรายงาน ตัวเลือก **วันที่ลงรายการบัญชี** เป็นวิธีการพิมพ์รายงานแบบดั้งเดิม ตัวเลือก **เวลาธุรกรรม** เป็นวันที่จริงที่มีการรายงานธุรกรรมและต้นทุนค่าเฉลี่ยเคลื่อนสำหรับผลิตภัณฑ์ที่มีการอัพเดต คุณสามารถพิมพ์รายงานมูลค่าสินค้าคงคลัง โดยใช้ตัวเลือก**การเรียงลำดับเวลาธุรกรรม** ถ้าคุณต้องการดูการคำนวณต้นทุนค่าเฉลี่ยเคลื่อนที่ตามช่วงเวลา ตารางต่อไปนี้แสดงธุรกรรมสำหรับผลิตภัณฑ์ที่จะมีการพิมพ์รายงาน เมื่อมีการใช้ตัวเลือก **การเรียงลำดับเวลาธุรกรรม**

| เวลาของธุรกรรม | วันที่         | ชนิดธุรกรรม           | ปริมาณ | จำนวนเงิน | ต้นทุนเฉลี่ยต่อหน่วย |
|------------------|--------------|----------------------------|----------|--------|-------------------|
|                  | 1 ตุลาคม    | ยอดดุลต้นงวด          | 0        | 0.00   | 0.00              |
| 8 ตุลาคม        | 28 กันยายน | การรับสินค้าย้อนหลัง          | 1        | 16.00  | 16.00             |
| 3 ตุลาคม        | 3 ตุลาคม    | การรับสินค้าซื้อ           | 2        | 20.00  | 12.00             |
| 5 ตุลาคม        | 5 ตุลาคม    | ใบสั่งขาย                | -1       | -10.00 | 13.00             |
| 7 ตุลาคม        | 7 ตุลาคม    | ใบแจ้งหนี้การซื้อ           |          | 2.00   | 14.00             |
| 8 ตุลาคม        | 8 ตุลาคม    | การประเมินค่าใหม่ค่าเฉลี่ยเคลื่อนที่ |          | 4.00   | 16.00             |
|                  | 31 ตุลาคม   | ผลรวม                      | 2        | 32.00  | 16.00             |

 **หมายเหตุ:** คุณไม่สามารถกระทบยอดบัญชีแยกประเภททั่วไปกับสินค้าคงคลังโดยการใช้ตัวเลือก **การเรียงลำดับเวลาธุรกรรม** ได้ รายงานต้องถูกพิมพ์โดยการใช้ตัวเลือก **วันที่ลงรายการบัญชี**






