---
title: รายงานการจัดเก็บมูลค่าสินค้าคงคลัง
description: หัวข้อนี้จะอธิบายถึงวิธีการรันรายงานการจัดเก็บมูลค่าสินค้าคงคลัง และทำให้ผลลัพธ์พร้อมใช้งานแบบดิจิตอล เป็นหน้าแบบโต้ตอบใน Microsoft Dynamics 365 Supply Chain Management หรือเป็นเอกสารที่ส่งออกในรูปแบบใดรูปแบบหนึ่ง
author: AndersGirke
ms.date: 04/17/2020
ms.topic: article
ms.prod: ''
ms.technology: ''
ms.search.form: InventValueProcess, InventValueReportSetup
audience: Application User
ms.reviewer: kamaybac
ms.search.region: Global
ms.author: aevengir
ms.search.validFrom: 2020-04-17
ms.dyn365.ops.version: Release 10.0.9
ms.openlocfilehash: 15c27696a7f810b275cc9daf155d030d01bb725c69ce1a05b2f3a2d0a52899ac
ms.sourcegitcommit: 42fe9790ddf0bdad911544deaa82123a396712fb
ms.translationtype: HT
ms.contentlocale: th-TH
ms.lasthandoff: 08/05/2021
ms.locfileid: "6764919"
---
# <a name="inventory-value-storage-report"></a>รายงานการจัดเก็บมูลค่าสินค้าคงคลัง

หัวข้อนี้จะอธิบายถึงวิธีการรันรายงาน **การจัดเก็บมูลค่าสินค้าคงคลัง** และทำให้ผลลัพธ์พร้อมใช้งานแบบดิจิตอล เป็นหน้าแบบโต้ตอบใน Microsoft Dynamics 365 Supply Chain Management หรือเป็นเอกสารที่ส่งออกในรูปแบบใดรูปแบบหนึ่ง

เมื่อคุณดูรายงานในเบราเซอร์ของคุณ คอลัมน์และยอดดุลรวมจะมีการปรับปรุงแบบไดนามิก โดยขึ้นอยู่กับโครงร่างที่คุณตั้งค่าคอนฟิก คุณสามารถเรียงลำดับผลลัพธ์ กรองข้อมูล ดูรายละเอียดแนวลึกลงในข้อมูล และอื่นๆ

ผลลัพธ์ของรายงานจะถูกจัดเก็บไว้ในเอนทิตี้ข้อมูล **มูลค่าของสินค้าคงคลัง** ดังนั้น คุณจึงสามารถกรองและส่งออกผลลัพธ์ไปยังรูปแบบต่างๆ เช่น ค่าที่แบ่งด้วยเครื่องหมายจุลภาค (CSV) หรือรูปแบบ Microsoft Excel

รายงาน **การจัดเก็บมูลค่าสินค้าคงคลัง** จะมีประโยชน์ เมื่อผลลัพธ์มีหลายรายการ ตัวอย่างเช่น คุณมีสินค้า 50,000 รายการและมีการสร้างร้านค้า 300 แห่ง เป็นคลังสินค้า ในกรณีนี้ ถ้าคุณร้องขอยอดดุลสิ้นงวดของสินค้าคงคลังโดยเรียงตามสินค้า ไซต์ และคลังสินค้า ผลลัพธ์จะประกอบด้วยหลายรายการ

> [!NOTE]
> รายงานจะไม่มีผลรวมย่อยที่กำหนดไว้ในโครงร่างรายงาน นอกจากนี้ จะไม่มีการรวมยอดดุลบัญชีแยกประเภททั่วไป แม้กระทั่งเวลาที่จะมีการกำหนดในโครงร่างรายงาน ต้องทำการกระทบยอดกับบัญชีแยกประเภททั่วไปโดยใช้ยอดดุลทดลอง

## <a name="turn-on-the-inventory-value-storage-feature"></a>เปิดใช้งานคุณลักษณะการจัดเก็บมูลค่าสินค้าคงคลัง

ก่อนที่คุณจะสามารถสร้างรายงาน **การจัดเก็บมูลค่าสินค้าคงคลัง** คุณต้องเปิดใช้งานคุณลักษณะในระบบของคุณ ผู้ดูแลระบบสามารถใช้การตั้งค่า [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) เพื่อตรวจสอบสถานะของคุณลักษณะ และเปิดใช้งาน หากจำเป็น ในพื้นที่ทำงาน **การจัดการคุณลักษณะ** มีการแสดงรายการคุณลักษณะในวิธีต่อไปนี้:

- **โมดูล** – การจัดการต้นทุน
- **ชื่อคุณลักษณะ** – การจัดเก็บมูลค่าสินค้าคงคลัง

## <a name="generate-an-inventory-value-storage-report"></a>สร้างรายงานการจัดเก็บมูลค่าสินค้าคงคลัง

ทำตามขั้นตอนต่อไปนี้เพื่อสร้างและจัดเก็บรายงาน **การจัดเก็บมูลค่าสินค้าคงคลัง**

1. ไปที่ **การจัดการต้นทุน \> การสอบถามและรายงาน \> การจัดเก็บรายงานมูลค่าสินค้าคงคลัง**
1. เลือก **ใหม่**
1. ในกล่องโต้ตอบ **มูลค่าสินค้าคงคลัง** ที่ปรากฏขึ้น ให้ตั้งค่าต่อไปนี้เพื่อกำหนดว่าจะรวมเรกคอร์ดใดในรายงานของคุณ:

    - บน FastTab **พารามิเตอร์** ให้ป้อนชื่อที่ไม่ซ้ำกันสำหรับรายงาน และใช้ฟิลด์ในส่วน **ช่วงวันที่** เพื่อกำหนดว่าเรกคอร์ดใดจะถูกรวมอยู่ในรายงาน เมื่อต้องการกำหนดช่วงวันที่ คุณสามารถเลือกช่วงที่กำหนดไว้ล่วงหน้า (เทียบกับวันที่สร้างรายงาน) ในฟิลด์ **รหัสช่วงวันที่** หรือเลือกวันที่เฉพาะในฟิลด์ **วันที่เริ่มต้น** และ **วันที่สิ้นสุด**
    - บน FastTab **เรกคอร์ดที่จะรวม** ให้ตั้งค่าตัวกรองข้อมูลและข้อจำกัดเพื่อกำหนดข้อมูลที่จะถูกรวมไว้ในรายงาน
    - บน FastTab **รันในเบื้องหลัง** ให้ระบุว่าจะสร้างรายงานอย่างไร เมื่อใด และบ่อยครั้งเพียงใด

    > [!NOTE]
    > มีการรันรายงานนี้เสมอโดยเป็นส่วนหนึ่งของชุดงาน

1. เลือก **ตกลง** เพื่อใช้การตั้งค่าของคุณ และปิดกล่องโต้ตอบ

หลังจากชุดงานเสร็จสมบูรณ์ รายงานจะถูกแสดงรายการบนหน้า **การจัดเก็บรายงานมูลค่าสินค้าคงคลัง** คุณอาจต้องรีเฟรชหน้าเพื่อดูรายงาน

## <a name="explore-an-inventory-value-storage-report"></a>สำรวจรายงานการจัดเก็บมูลค่าสินค้าคงคลัง

หลังจากที่คุณสร้างรายงานแล้ว คุณสามารถดูและสำรวจได้ตลอดเวลาโดยทำตามขั้นตอนต่อไปนี้

1. ไปที่ **การจัดการต้นทุน \> การสอบถามและรายงาน \> การจัดเก็บรายงานมูลค่าสินค้าคงคลัง**
1. เลือกรายงานในรายการ
1. เลือก **ดูรายละเอียด** เพื่อแสดงเนื้อหารายงาน
1. สำรวจรายงานโดยปฏิบัติตามขั้นตอนใดๆ ต่อไปนี้:

    - เช่นกันกับหน้ามาตรฐานส่วนใหญ่ใน Supply Chain Management คุณสามารถเลือกส่วนหัวของคอลัมน์ใดๆ ได้เกือบทั้งหมดเพื่อเรียงลำดับหรือกรองข้อมูลกริดตามค่าในคอลัมน์นั้น
    - ใช้ฟิลด์ **ตัวกรองข้อมูล** เพื่อกรองรายงานตามค่าใดๆ ในคอลัมน์ใดๆ ที่พร้อมใช้งาน
    - ใช้เมนูมุมมอง (เหนือฟิลด์ **ตัวกรองข้อมูล**) เพื่อบันทึกและโหลดชุดโปรดของตัวเลือกการเรียงลำดับและการกรองข้อมูลของคุณ

## <a name="export-an-inventory-value-storage-report"></a>ส่งออกรายงานการจัดเก็บมูลค่าสินค้าคงคลัง

รายงานทุกฉบับที่คุณสร้างจะถูกจัดเก็บไว้ในเอนทิตี้ข้อมูล **มูลค่าของสินค้าคงคลัง** คุณสามารถใช้คุณลักษณะการจัดการข้อมูลมาตรฐานของ Supply Chain Management เพื่อส่งออกข้อมูลจากเอนทิตี้นี้ไปยังรูปแบบข้อมูลใดๆ ที่ได้รับการสนับสนุน เช่น รูปแบบ CSV หรือ Excel

ตัวอย่างต่อไปนี้แสดงวิธีการส่งออกรายงาน **รายงานมูลค่าของสินค้าคงคลัง**

1. ไปที่ **การจัดการระบบ \> พื้นที่ทำงาน \> การจัดการข้อมูล**
1. ในส่วน **นำเข้า/ส่งออก** ให้เลือกไทล์ **ส่งออก** 
1. บนหน้า **ส่งออก** ที่ปรากฏขึ้น คุณจะตั้งค่างานการส่งออก อันดับแรกให้ป้อนชื่อกลุ่มสำหรับงาน
1. ในส่วน **เอนทิตี้ที่เลือก** ให้เลือก **เพิ่มเอนทิตี้**
1. ในกล่องโต้ตอบที่ปรากฏขึ้น ตั้งค่าฟิลด์ต่อไปนี้:

    - **ชื่อเอนทิตี้** – เลือก **มูลค่าของสินค้าคงคลัง**
    - **รูปแบบข้อมูลเป้าหมาย** – เลือกรูปแบบที่จะส่งออกข้อมูลไป

1. เลือก **เพิ่ม** เพื่อเพิ่มแถวใหม่ แล้วเลือก **ปิด** เพื่อปิดกล่องโต้ตอบ
1. โดยปกติแล้วคุณจะส่งออกรายงานครั้งละหนึ่งฉบับ เมื่อต้องการส่งออกรายงานเดียว ให้ตั้งค่าตัวกรองสำหรับแถวที่คุณเพิ่งเพิ่มลงในกล่องโต้ตอบ **การสอบถาม** ด้วยวิธีนี้ คุณสามารถกำหนดรายงานจากเอนทิตี้ **มูลค่าของสินค้าคงคลัง** ที่จะรวมไว้ในการส่งออกของคุณได้ ปฏิบัติตามขั้นตอนต่อไปนี้ในการตั้งค่าตัวเลือกตัวกรองต่อไปนี้เพื่อส่งออกรายงานฉบับเดียว:

    1. บนแท็บ **ช่วง** ให้เลือก **เพิ่ม** เพื่อเพิ่มแถว
    2. ตั้งค่าฟิลด์ **ตาราง** เป็น **มูลค่าของสินค้าคงคลัง**
    3. ตั้งค่าฟิลด์ **ตารางสืบทอด** เป็น **มูลค่าของสินค้าคงคลัง**
    4. ตั้งค่าฟิลด์ **ฟิลด์** เป็นฟิลด์ที่คุณต้องการกรองข้อมูล โดยปกติแล้วคุณจะใช้ฟิลด์ **ชื่อการดำเนินการ** และ/หรือฟิลด์ **เวลาที่ใช้ในการดำเนินการ**
    5. ตั้งค่าฟิลด์ **เงื่อนไข** เป็นค่าที่คุณต้องการค้นหาในฟิลด์ที่เลือก (ถ้าคุณเลือกฟิลด์ **ชื่อการดำเนินการ** ในขั้นตอนก่อนหน้านี้ ค่านี้จะเป็นชื่อของรายงาน ถ้าคุณเลือกฟิลด์ **เวลาที่ใช้ในการดำเนินการ** จะเป็นเวลาที่มีการสร้างรายงาน)
    6. เพิ่มแถวเพิ่มเติมไปยังแท็บ **ช่วง** ตามที่คุณต้องการ จนกว่าคุณจะระบุรายงานที่คุณกำลังค้นหาโดยไม่ซ้ำ

1. เลือก **ตกลง** เพื่อบันทึกการตั้งค่าของคุณ และปิดกล่องโต้ตอบ
1. เลือก **บันทึก** เพื่อบันทึกการตั้งค่าการส่งออกของคุณ
1. บนแท็บ **ตัวเลือกการส่งออก** และเลือก **ส่งออกเดี๋ยวนี้** เพื่อสร้างไฟล์การส่งออก
1. บนหน้า **สรุปการดำเนินการ** ที่ปรากฏขึ้น คุณสามารถดูสถานะของงานการส่งออกของคุณและรายการของเอนทิตี้ที่มีการส่งออก ในส่วน **สถานะการประมวลผลเอนทิตี้** เลือกเอนทิตี้ **มูลค่าของสินค้าคงคลัง** ในรายการ และจากนั้น เลือก **ดาวน์โหลดไฟล์** เพื่อดาวน์โหลดข้อมูลที่ถูกส่งออกจากเอนทิตี้นั้น

สำหรับข้อมูลเพิ่มเติมเกี่ยวกับวิธีการใช้การจัดการข้อมูลเพื่อส่งออกข้อมูล โปรดดู [ภาพรวมของงานนำเข้าและส่งออกข้อมูล](../../fin-ops-core/dev-itpro/data-entities/data-import-export-job.md)


[!INCLUDE[footer-include](../../includes/footer-banner.md)]