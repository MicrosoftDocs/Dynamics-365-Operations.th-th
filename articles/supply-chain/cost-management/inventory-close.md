---
title: "การปิดบัญชีสินค้าคงคลัง"
description: "โดยเป็นส่วนหนึ่งของกระบวนการที่จะชำระธุรกรรมการออกด้วยธุรกรรมการรับสินทรัพย์ คุณสามารถเลือกให้บัญชีแยกประเภททั่วไปถูกอัพเดตเพื่อสะท้อนถึงการปรับปรุงที่ได้ถูกกระทำไปด้วย"
author: AndersGirke
manager: AnnBe
ms.date: 10/24/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: InventClosing
audience: Application User
ms.reviewer: josaw
ms.search.scope: Core, Operations
ms.custom: 61973
ms.assetid: c210c882-6849-4704-b78c-a777dd6cfdb6
ms.search.region: Global
ms.search.industry: Manufacturing
ms.author: shylaw
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: dfb6b9c2f4bad95c165a8d8a1e888e7a67e66c69
ms.contentlocale: th-th
ms.lasthandoff: 11/03/2017

---

# <a name="inventory-close"></a>การปิดบัญชีสินค้าคงคลัง

[!include [banner](../includes/banner.md)]

โดยเป็นส่วนหนึ่งของกระบวนการที่จะชำระธุรกรรมการออกด้วยธุรกรรมการรับสินทรัพย์ คุณสามารถเลือกให้บัญชีแยกประเภททั่วไปถูกอัพเดตเพื่อสะท้อนถึงการปรับปรุงที่ได้ถูกกระทำไปด้วย

กระบวนการปิดสินค้าคงคลังใน จับคู่ธุรกรรมการตัดสินค้าจากคลังกับธุรกรรมการรับสินค้า โดยยึดตามวิธีการประเมินค่าสินค้าคงคลังที่เลือกไว้ในกลุ่มแบบจำลองสินค้าของสินค้า โดยเป็นส่วนหนึ่งของกระบวนการชำระเงิน คุณสามารถระบุว่าควรมีการอัพเดตบัญชีแยกประเภททั่วไป เพื่อสะท้อนถึงการปรับปรุงที่ทำไว้ อย่างไรก็ตาม จนกว่าจะมีการลงบัญชีธุรกรรมการตัดสินค้าจากคลังที่ราคาต้นทุนเฉลี่ยที่รัน การคำนวณอยู่จนกว่าจะรันการปิดบัญชีสินค้าคงคลังหรือการคำนวณสินค้าคงคลังใหม่ 

หลังจากที่สินค้าคงคลังปิดบัญชี คุณไม่สามารถลงรายการบัญชีในรอบระยะเวลาก่อนวันที่ปิดบัญชีสินค้าคงคลังที่คุณตั้งค่าไว้ เว้นเสียแต่ว่าคุณย้อนกระบวนการปิดบัญชีสินค้าคงคลังที่เสร็จสมบูรณ์กลับ ตัวอย่างเช่น เมื่อรันการปิดสินค้าคงคลังสำหรับรอบระยะเวลาที่สิ้นสุดในวันที่ 31 มกราคม คุณจะไม่สามารถลงรายการบัญชีที่มีวันที่ก่อนหน้าวันที่ 31 มกราคม 

สินค้าในสินค้าคงคลังถูกกำหนดเป็นหนึ่งในสองประเภทของสินค้าคงคลัง: สินค้า หรือบริการ การปิดบัญชีสินค้าคงคลังดำเนินการฟังก์ชันเดียวกันสำหรับทั้งสองชนิด อย่างไรก็ตาม สำหรับสินค้าบริการ การปิดบัญชีสินค้าคงคลังจะยังคงจับคู่กับการตัดสินค้าจากคลังกับการรับสินค้า 

ความถี่ในการรันกระบวนการปิดบัญชีสินค้าคงคลังแตกต่างกันตามบริษัท อย่างไรก็ตาม ปริมาณธุรกรรมควรช่วยกำหนดความถี่ในการตัดสินใจที่จะรันการปิดบัญชีสินค้าคงคลัง โดยทั่วไป บริษัทส่วนใหญ่ปิดบัญชีสินค้าคงคลังปิดเป็นส่วนหนึ่งของการปิดบัญชีสิ้นเดือนและกระบวนงานการกระทบยอดบัญชี

## <a name="inventory-recalculation-and-the-general-ledger"></a>การคำนวณสินค้าคงคลังใหม่และบัญชีแยกประเภททั่วไป
หากการปรับปรุงสินค้าคงคลังและบัญชีแยกประเภททั่วไปจำเป็นในช่วงระหว่างเดือนหรือรอบระยะเวลาสินค้าคงคลังอื่น คุณสามารถรันการคำนวณสินค้าคงคลังใหม่แทนการปิดบัญชีสินค้าคงคลังได้ คำนวณสินค้าคงคลังทำให้การปรับปรุง แต่ไม่ได้ทำการชำระธุรกรรมสินค้าคงคลัง 

ในระหว่างการคำนวณสินค้าคงคลัง ปรับปรุงปริมาณคงคลังคงเหลือ มีการปรับปรุงธุรกรรมสินค้าคงคลัง และรันการปิดสินค้าคงคลังและการคำนวณสินค้าคงคลัง งานนี้จะส่งผลกระทบต่อบัญชีแยกประเภทที่เชื่อมโยงกับธุรกรรมสินค้าคงคลังดั้งเดิม 

**ตัวอย่าง** 

เมื่อสร้างใบสั่งซื้อจากใบสั่งขาย บัญชีแยกประเภททั่วไปที่ใช้สำหรับต้นฉบับใบสั่งขายจะถูกปรับปรุง แม้ว่าบัญชีแยกประเภทสำหรับกลุ่มสินค้าที่กำหนดให้กับสินค้ามีการเปลี่ยนแปลงหลังจากที่ลงรายการบัญชีใบสั่งขาย และการคำนวณสินค้าคงคลังสร้างยอดปรับปรุง ยอดการปรับปรุงจะมีการลงรายการบัญชีในบัญชีแยกประเภทต้นฉบับ ยอดเงินที่ปรับปรุงไม่ได้ลงรายการบัญชีไปยังบัญชีแยกประเภทใหม่ที่กำหนดให้กับสินค้า 

เมื่อการอัพเดตเสร็จสมบูรณ์แล้ว คุณสามารถตรวจทานใบสำคัญของบัญชีแยกประเภทที่ได้ ซึ่งจะลงลงรายการบัญชีเนื่องจากงานใดงานหนึ่งเหล่านี้

1.  บนหน้า **การปิดและการปรับปรุง** บนแท็บ **ภาพรวม** เลือกการปรับปรุงเพื่อตรวจทาน
2.  คลิก **รายละเอียด** แล้วเลือก **ใบสำคัญ**

## <a name="effects-of-the-inventory-close-process-on-the-general-ledger"></a>ผลกระทบของกระบวนการปิดบัญชีสินค้าคงคลังต่อบัญชีแยกประเภททั่วไป
หลายงานที่คุณสามารถทำได้ในหน้า **การปิดบัญชีและการปรับปรุง** เป็นผลในการอัพเดตบัญชีแยกประเภททั่วไป ตัวอย่างเช่น การปรับปรุงในบัญชีแยกประเภททั่วไปจะทำการปรับปรุงเมื่อคุณปรับปรุงสินค้าคงคลังคงเหลือ ปรับปรุรายการความเคลื่อนไหวของสินค้าคงคลัง รันการคำนวณสินค้าคงคลัง และเรียกใช้การปิดบัญชีสินค้าคงคลัง 

บัญชีแยกประเภทที่ได้รับการปรับปรุงเนื่องจากภารกิจเหล่านี้คือบัญชีแยกประเภทที่เชื่อมโยงกับธุรกรรมสินค้าคงคลังดั้งเดิม ตัวอย่างเช่น ถ้าใบสั่งขายถูกจับคู่กับใบสั่งซื้อ บัญชีแยกประเภททั่วไปที่ใช้สำหรับต้นฉบับใบสั่งขายจะถูกปรับปรุง พฤติกรรมนี้จะเกิดขึ้นแม้ว่าบัญชีแยกประเภทสำหรับกลุ่มสินค้าที่ถูกกำหนดให้กับสินค้านี้ได้เปลี่ยนแปลงเนื่องจากใบสั่งขายถูกลงรายการบัญชีไปแล้ว หลังจากการปิดบัญชีสินค้าคงคลังสร้างจำนวนการชำระเงิน จำนวนการชำระเงินยังคงลงถูกรายการบัญชีในบัญชีแยกประเภทดั้งเดิม แทนบัญชีแยกประเภทใหม่ที่ถูกกำหนดให้กับสินค้านั้น นอกจากนี้บัญชีแยกประเภททั่วไปอาจได้รับการอัพเดตด้วยการกลับรายการปิดบัญชีสินค้าคงคลัง 

**หมายเหตุ:**

-   การปิดบัญชีสินค้าคงคลังไม่จำเป็นต้องใช้วิธีการประเมินมูลค่าต้นทุนมาตรฐาน
-   ก่อนกระบวนงานการรันการปิดบัญชี คุณสามารถดูรายการสินค้าที่ไม่สามารถหักลบในระหว่างการอัพเดตได้
-   เราขอแนะนำให้คุณรันการปิดบัญชีสินค้าคงคลังในช่วงเวลาที่ระบบมีปริมาณงานไม่มากนักเพื่อกระจายทรัพยากรระบบคอมพิวเตอร์อย่างเท่าๆ กันมากขึ้น

## <a name="the-inventory-close-log"></a>การล็อกการปิดบัญชีสินค้าคงคลัง
เมื่อกระบวนงานการปิดบัญชีสินค้าคงคลังเสร็จสมบูรณ์แล้ว ข้อความในศูนย์ข้อความอาจรายงานว่าราคาต้นทุนต่อหน่วยอาจไม่ถูกต้องเนื่องจากธุรกรรมไม่สามารถชำระได้ครบถ้วน 

ก่อนที่ข้อความนี้จะแสดง ระบบจะรายงานหมายเลขสินค้าและธุรกรรมที่ได้รับผลกระทบ ข้อความนี้จะแจ้งให้คุณทราบจำนวนต้นทุนที่ถูกใช้สำหรับธุรกรรมนี้ที่ยังไม่ได้อัพเดตเนื่องจากการปิดบัญชีสินค้าคงคลัง ข้อความนี้จะปรากฏขึ้นเมื่อไม่สามารถชำระธุรกรรมชนิดการตัดสินค้าจากคลังได้ 

ในระหว่างกระบวนงานการปิดบัญชีสินค้าคงคลัง ระบบจะตรวจสอบมิติทางการเงินแต่ละมิติเพื่อดูว่ามีการออกมากกว่าการรับจนถึงวันปิดบัญชีที่ระบุหรือไม่ ความไม่สมดุลชนิดนี้สามารถเกิดขึ้นได้เมื่อธุรกรรมสินค้าคงคลังจากใบสั่งซื้อยังไม่ถูกลงรายการบัญชีทางการเงินอย่างครบถ้วน เนื่องจากใบแจ้งหนี้ของผู้จัดจำหน่ายยังไม่ถูกรับมา หรือเนื่องจากส่วนประกอบสูตรการผลิต (BOM) ที่เป็นส่วนประกอบในการผลิตในระดับที่สูงกว่ายังไม่ถูกลงรายการบัญชีอย่างครบถ้วน (การผลิตย่อยไม่ถูกคำนวณต้นทุน) ถ้าเกิดกรณีนี้ขึ้น การปิดบัญชีในเวลาต่อมาจะไม่ปรับปรุงการตัดสินค้าจากคลังทั้งหมดให้เป็นราคาต้นทุนที่ถูกต้องเนื่องจากข้อมูลการรับสินค้ามีไม่เพียงพอ 

สำหรับแต่ละกระบวนงานการรันการปิดบัญชี ระบบจะบ่งชี้ว่าล็อกที่มีคำเตือนจะถูกจัดเก็บไว้และสามารถดูได้หรือไม่ 

หากคุณได้รับข้อความเตือนหลายข้อความในกล่องข้อความ เราขอแนะนำให้คุณดำเนินการดังต่อไปนี้

-   อัพเดตการรับสินค้าทางการเงิน
-   เลื่อนวันปิดบัญชีไปข้างหน้า
-   ประเมินกระบวนงานทางธุรกิจใหม่

อาจมีกรณีที่คุณไม่สามารถทำอะไรเกี่ยวกับคำเตือนได้ ตัวอย่างเช่น เมื่อการทำเครื่องหมายถูกใช้และใบสั่งซื้อที่ทำเครื่องหมายไว้มีวันที่ทางการเงินหลังจากวันปิดบัญชี วันที่ปิดบัญชีจะไม่สามารถเปลี่ยนแปลงได้

## <a name="reversing-a-completed-inventory-close"></a>การย้อนการปิดบัญชีสินค้าคงคลังที่เสร็จสมบูรณ์แล้วกลับ
ในบางครั้ง คุณอาจต้องกลับรายการการปิดบัญชีสินค้าคงคลังที่เสร็จสมบูรณ์แล้วเพื่อคืนการชำระไปยังสถานะก่อนทำการปรับปรุง เมื่อคุณย้อนการปิดบัญชีสินค้าคงคลังที่เสร็จสมบูรณ์แล้วกลับ สินค้าคงคลังจะถูกเปิดใหม่เพื่อเปิดใช้งานการลงรายการบัญชีในรอบระยะเวลาที่การปิดสินค้าคงคลังครอบคลุม การเปลี่ยนแปลงที่เกี่ยวข้องอาจถูกกระทำในบัญชีแยกประเภททั่วไปด้วยเช่นกัน หลังจากที่คุณเสร็จสิ้นการปรับปรุง คุณสามารถรันการปิดบัญชีสินค้าคงคลังอีกครั้งสำหรับรอบระยะเวลาที่คุณกำลังทำงานด้วย 

**หมายเหตุ:** รอบระยะเวลาสินค้าคงคลังครั้งหลังสุดที่ถูกปิดบัญชีเท่านั้นที่คุณสามารถย้อนกลับได้ ในการกลับการปิดบัญชีสินค้าคงคลังก่อนหน้า คุณต้องกลับรายการสินค้าคงคลังย่อยครั้งละรายการ โดยเริ่มต้นด้วยการปิดบัญชีล่าสุด




