---
title: ภาพรวมของรุ่นการคิดต้นทุน
description: บทความนี้แสดงข้อมูลเกี่ยวกับเวอร์ชันการคิดต้นทุน วิธีการรักษา และชนิดของข้อมูลที่คุณสามารถรวมไว้ วัตถุประสงค์หลักของเวอร์ชันการคำนวณต้นทุนคือเพื่อจัดเก็บเรกคอร์ดต้นทุนที่เกี่ยวกับสินค้า ประเภทของต้นทุน และสูตรการคำนวณต้นทุนทางอ้อม
author: AndersGirke
manager: tfehr
ms.date: 07/25/2019
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: BOMCalcDialog, BOMCalcTable, CostingVersion
audience: Application User
ms.reviewer: kamaybac
ms.custom: 54532
ms.assetid: cd239da5-f434-4d1b-8196-5414c888d76d
ms.search.region: Global
ms.search.industry: Manufacturing
ms.author: kamaybac
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 4375c088e0872f6f75ee83b288c41e80ea4dcb34
ms.sourcegitcommit: eaf330dbee1db96c20d5ac479f007747bea079eb
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5232361"
---
# <a name="costing-versions-overview"></a>ภาพรวมของรุ่นการคิดต้นทุน

[!include [banner](../includes/banner.md)]

บทความนี้แสดงข้อมูลเกี่ยวกับเวอร์ชันการคิดต้นทุน วิธีการรักษา และชนิดของข้อมูลที่คุณสามารถรวมไว้ วัตถุประสงค์หลักของเวอร์ชันการคำนวณต้นทุนคือเพื่อจัดเก็บเรกคอร์ดต้นทุนที่เกี่ยวกับสินค้า ประเภทของต้นทุน และสูตรการคำนวณต้นทุนทางอ้อม

เวอร์ชันการคำนวณต้นทุนสามารถใช้เพื่อหนึ่งหรือหลายวัตถุประสงค์ โดยยึดตามข้อมูลภายในเวอร์ชันการคำนวณต้นทุน วัตถุประสงค์หลักของเวอร์ชันการคำนวณต้นทุนคือเพื่อจัดเก็บเรกคอร์ดต้นทุนที่เกี่ยวกับสินค้า ประเภทของต้นทุน และสูตรการคำนวณต้นทุนทางอ้อม เวอร์ชันการคำนวณต้นทุนมีชุดเรกคอร์ดต้นทุนมาตรฐาน หรือชุดเรกคอร์ดต้นทุนที่วางแผน ซึ่งยึดตามชนิดการคำนวณต้นทุนที่กำหนดให้กับเวอร์ชันการคำนวณต้นทุน

## <a name="costing-versions-for-standard-or-planned-costs"></a>เวอร์ชันการคำนวณต้นทุนสำหรับต้นทุนมาตรฐานหรือต้นทุนที่วางแผนไว้
### <a name="standard-costs"></a>ต้นทุนมาตรฐาน

เวอร์ชันการคำนวณต้นทุนสามารถสนับสนุนแบบจำลองสินค้าคงคลังของต้นทุนมาตรฐานของสินค้า ซึ่งเวอร์ชันการคำนวณต้นทุนมีชุดเรกคอร์ดต้นทุนมาตรฐานเกี่ยวกับสินค้าและกระบวนการผลิต ข้อมูลต้นทุนเกี่ยวกับกระบวนการผลิตจะถูกแสดงในประเภทต้นทุนสำหรับการดำเนินงานในสายงานการผลิตและสูตรการคำนวณสำหรับค่าโสหุ้ยการผลิต

### <a name="planned-costs"></a>ต้นทุนที่วางแผนไว้

เวอร์ชันการคำนวณต้นทุนสามารถเก็บชุดเรกคอร์ดต้นทุนเกี่ยวกับสินค้าและกระบวนการผลิต เวอร์ชันการคำนวณต้นทุนที่มีต้นทุนที่วางแผนไว้มักจะถูกใช้ในการสนับสนุนการจำลองการคำนวณต้นทุน เช่น การจำลองผลกระทบของการเปลี่ยนแปลงต้นทุนที่มีต่อวัสดุที่ซื้อหรือกระบวนการผลิตในต้นทุนที่ได้รับการคำนวณของสินค้าที่ผลิต ยังสามารถใช้เรกคอร์ดต้นทุนสินค้าสำหรับต้นทุนที่วางแผนไว้เพื่อสนับสนุนแบบจำลองสินค้าคงคลังของต้นทุนจริง โดยการนำเสนอค่าเริ่มต้นสำหรับต้นทุนสินค้า รวมถึงการคำนวณของต้นทุนที่วางแผนไว้สำหรับสินค้าที่ผลิต

## <a name="entering-costs"></a>การป้อนต้นทุน
การบำรุงรักษาข้อมูลสำหรับเรกคอร์ดต้นทุนในเวอร์ชันการคำนวณต้นทุนเกี่ยวที่ข้องกับการป้อนต้นทุนสำหรับสินค้าที่ซื้อและต้นทุนสำหรับสินค้าที่ถูกโอนย้ายระหว่างไซต์ การบำรุงรักษาข้อมูลเพิ่มเติมสำหรับผู้ผลิตเกี่ยวข้องกับการป้อนต้นทุนสำหรับประเภทของต้นทุนที่เกี่ยวข้องกับการดำเนินงานในสายงานการผลิต การป้อนสูตรการคำนวณสำหรับต้นทุนทางอ้อมที่สะท้อนค่าโสหุ้ยการผลิต และการคำนวณต้นทุนสำหรับสินค้าที่ผลิต 

ข้อมูลต้นทุนสินค้าในเวอร์ชันการคำนวณต้นทุนประกอบด้วยเรกคอร์ดต้นทุนอย่างน้อยหนึ่งเรกคอร์ดสำหรับสินค้าแต่ละรายการ เมื่อเรกคอร์ดต้นทุนสินค้าถูกป้อนเป็นครั้งแรก จะมีสถานะและวันที่มีผลบังคับใช้ **รอดำเนินการ** เมื่อคุณเรียกใช้งานเรกคอร์ดต้นทุนสินค้า จะมีการอัพเดตสถานะเป็น **ที่ใช้งานอยู่** และวันที่มีผลบังคับถูกอัพเดตเป็นวันที่เรียกใช้ เรกคอร์ดต้นทุนสินค้าที่แตกต่างกันอาจสะท้อนถึงไซต์อื่น วันมีผลบังคับใช้ หรือสถานะ เมื่อคุณคำนวณต้นทุนสำหรับสินค้าที่ผลิตสำหรับวันที่ในอนาคต การคำนวณสูตรการผลิต (BOM) จะใช้เรกคอร์ดต้นทุนกับวันที่ที่มีผลบังคับที่เกี่ยวข้อง โดยไม่คำนึงถึงว่าสถานะเป็น **รอดำเนินการ** หรือ **ใช้งานอยู่** เรกคอร์ดต้นทุนที่ใช้งานอยู่ในขณะนี้ของสินค้าจะถูกใช้สำหรับการประมาณการต้นทุนใบสั่งผลิตและประเมินมูลค่าธุรกรรมสินค้าคงคลังภายใต้แบบจำลองสินค้าคงคลังการคำนวณต้นทุนมาตรฐาน การบำรุงรักษาเรกคอร์ดต้นทุนสำหรับประเภทต้นทุนและสูตรการคำนวณต้นทุนทางอ้อมคล้ายคลึงกับการบำรุงรักษาเรกคอร์ดต้นทุนสินค้า 

นโยบายการบล็อคสองนโยบายสำหรับเวอร์ชันการคำนวณต้นทุนกำหนดว่าจะสามารถจัดเก็บต้นทุนรอดำเนินการหรือไม่ และสามารถเรียกใช้งานต้นทุนที่รอดำเนินการหรือไม่ ใช้นโยบายการบล็อคเพื่ออนุญาตการบำรุงรักษาข้อมูล และใช้เพื่อป้องกันการบำรังรักษาข้อมูลสำหรับเรกคอร์ดต้นทุนภายในเวอร์ชันการคำนวณต้นทุน 

เวอร์ชันการคำนวณต้นทุนสามารถเก็บข้อมูลเกี่ยวกับราคาขายสินค้าหรือราคาซื้อเพื่อวัตถุประสงค์การคำนวณ BOM

## <a name="item-sales-prices-for-bom-calculations"></a>ราคาขายของสินค้าสำหรับการคำนวณ BOM
สาเหตุหลักที่รวมข้อมูลเกี่ยวกับราคาขายคือเพื่อคงราคาขายที่คำนวณได้ของสินค้าที่ผลิต ราคาขายที่คำนวณได้นั้นสามารถนำมาวิเคราะห์เพื่อกำหนดว่า ส่วนประกอบ ขั้นตอนของกระบวนการผลิต และโสหุ้ยการผลิตเป็นส่วนหนึ่งของต้นทุนและราคาขายอย่างไร 

เหตุผลรองสำหรับการรวมข้อมูลเกี่ยวกับราคาขายคือเพื่อกำหนดเรกคอร์ดราคาขายสำหรับสินค้าส่วนประกอบ จากนั้นสามารถใช้เรกคอร์ดเหล่านี้ในการคำนวณราคาขายของสินค้าที่ผลิต คุณต้องกำหนดแบบจำลองราคาขายที่ฝังอยู่ในกลุ่มการคำนวณ BOM ก่อน และกำหนดกลุ่มการคำนวณ BOM ให้สินค้าที่ซื้อ จากนั้น เมื่อคุณทำการคำนวณ BOM ที่ใช้ต้นทุนที่วางแผนไว้ คุณเลือกแบบจำลองราคาต้นทุนของกลุ่มการคำนวณ BOM นั้น 

มิฉะนั้น เรกคอร์ดราคาขายสำหรับสินค้าที่จะถูกนำมาใช้เป็นข้อมูลอ้างอิงเท่านั้น โดยไม่คำนึงถึงว่าเรกคอร์ดถูกป้อนด้วยตนเองหรือถูกคำนวณ โดยการเรียกใช้เรกคอร์ดราคาขายของสินค้า คุณสามารถอัพเดตราคาขายพื้นฐานของสินค้า อย่างไรก็ตาม ราคาขายพื้นฐานไม่ใช่เฉพาะไซต์ และสามารถแทนที่ด้วยตนเองได้ ราคาขายพื้นฐานของสินค้าจะใช้เป็นราคาขายเริ่มต้นในใบสั่งขายและใบเสนอราคาขาย

## <a name="item-purchase-prices-for-bom-calculations"></a>ราคาซื้อของสินค้าสำหรับการคำนวณ BOM
เหตุผลหลักสำหรับการเปิดใช้งานข้อมูลราคาซื้อคือเพื่อกำหนดเรกคอร์ดราคาซื้อสำหรับสินค้าส่วนประกอบ เพื่อให้สามารถใช้เรกคอร์ดเหล่านี้ในการคำนวณต้นทุนของสินค้าที่ผลิตได้ เรกคอร์ดราคาซื้อสินค้าต้องถูกป้อนด้วยตนเอง 

เมื่อต้องการเปิดใช้เนื้อหาราคาซื้อ คุณต้องกำหนดกลุ่มการคำนวณ BOM ที่ประกอบด้วยแบบจำลองราคาต้นทุนสำหรับราคาซื้อของสินค้าก่อน และกำหนดกลุ่มการคำนวณ BOM เพื่อซื้อสินค้า จากนั้นคุณสามารถใช้แบบจำลองราคาต้นทุนสำหรับกลุ่มการคำนวณ BOM เมื่อคุณทำการคำนวณ BOM ที่ใช้ต้นทุนที่วางแผนไว้เพื่อคำนวณราคาขายของสินค้าที่ผลิต 

เรกคอร์ดราคาซื้อสำหรับสินค้าจะถูกใช้เป็นข้อมูลอ้างอิงด้วย โดยการเปลี่ยนสถานะของเรกคอร์ดราคาซื้อของสินค้า **รอดำเนินการ** เป็น **ใช้งานอยู่** คุณสามารถอัพเดตราคาซื้อพื้นฐานของสินค้าได้ อย่างไรก็ตาม ราคาซื้อพื้นฐานไม่ใช่เฉพาะไซต์ และสามารถแทนที่ด้วยตนเองได้ ราคาซื้อพื้นฐานของสินค้าจะใช้เป็นราคาซื้อเริ่มต้นบนใบสั่งซื้อ





[!INCLUDE[footer-include](../../includes/footer-banner.md)]