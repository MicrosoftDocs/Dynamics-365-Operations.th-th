---
title: "การคำนวณ BOM ด้วยต้นทุนมาตรฐาน"
description: 
author: AndersGirke
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: BOMCalcDialog, BOMCalcGroup, BOMCalcTable, ProdParmBOMCalc
audience: Application User
ms.reviewer: yuyus
ms.search.scope: Core, AX 7.0.0, Operations, UnifiedOperations
ms.custom: 65571
ms.assetid: ca17e6dd-b16a-4bbc-8682-b16345ab9906
ms.search.region: Global
ms.search.industry: Manufacturing
ms.author: yuyus
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 60a84eaaf1f8aa4dbf4e1de10172a728a855e62b
ms.contentlocale: th-th
ms.lasthandoff: 09/29/2017

---

# <a name="bom-calculations-with-standard-costs"></a>การคำนวณ BOM ด้วยต้นทุนมาตรฐาน

[!include[banner](../includes/banner.md)]




ข้อมูลสินค้าที่ซื้อที่ใช้ในการคำนวณ BOM ต้นทุนมาตรฐานได้แก่
-   ต้นทุน−ต้นทุนของสินค้าที่ซื้อถูกเก็บเป็นเรกคอร์ดต้นทุนเฉพาะไซต์ในเวอร์ชันการคำนวณต้นทุนสำหรับต้นทุนมาตรฐาน แต่ละเรกคอร์ดต้นทุนแต่ละเรกคอร์ดจะมีวันที่ที่มีผลบังคับใช้ และวันที่การคำนวณ BOM จะกำหนดเรกคอร์ดต้นทุนที่จะใช้ ตัวอย่าง เช่น การคำนวณ BOM ที่มีวันที่การคำนวณอนาคตอาจใช้เรกคอร์ดต้นทุนที่มีสถานะค้างอยู่และวันมีผลบังคับใช้ในอนาคต
-   กลุ่มต้นทุน − กลุ่มต้นทุนที่กำหนดให้กับสินค้าที่ซื้อซึ่งนำมาใช้เป็นพื้นฐานในการแบ่งส่วนต้นทุนในต้นทุนที่คำนวณของสินค้าที่ผลิต
-   เงื่อนไขคำเตือนที่ฝังอยู่ในกลุ่มการคำนวณ BOM ของสินค้า เปิดใช้งานการคำนวณ BOM เพื่อระบุปัญหาที่อาจเกิดขึ้น นี่อาจเป็นเมื่อสินค้าที่ซื้อมีต้นทุน ปริมาณเป็นศูนย์ใน BOM หรือเรกคอร์ดต้นทุนที่ล้าสมัย คุณสามารถกำหนดเงื่อนไขคำเตือนที่ต้องการใช้แทนที่ได้เมื่อเริ่มต้นการคำนวณ BOM

ข้อมูลสินค้าที่ผลิตซึ่งใช้ในการคำนวณ BOM ต้นทุนมาตรฐานได้แก่
-   ปริมาณใบสั่งมาตรฐานของสินค้าคงคลัง − ปริมาณใบสั่งมาตรฐานของสินค้าสำหรับสินค้าคงคลัง ใช้เป็นขนาดล็อตที่ลงบัญชีเริ่มต้นของต้นทุนคงที่ที่ตัดจำหน่ายในการคำนวณ BOM ขนาดล็อตที่ลงบัญชีจะแสดงปริมาณใบสั่งหลายใบหากมีการระบุไว้
-   เงื่อนไขคำเตือนที่ฝังอยู่ในกลุ่มการคำนวณ BOM ของสินค้า เปิดใช้งานการคำนวณ BOM เพื่อระบุปัญหาที่อาจเกิดขึ้น ตัวอย่างหนึ่งตัวอย่างอาจเป็นได้ว่า สินค้าที่ผลิตไม่มี BOM หรือกระบวนการผลิต คุณสามารถกำหนดเงื่อนไขคำเตือนที่ต้องการใช้แทนที่ได้เมื่อเริ่มต้นการคำนวณ BOM

ข้อมูลรายการวัสดุและส่วนประกอบที่ใช้ในการคำนวณ BOM ต้นทุนมาตรฐานได้แก่
-   BOM เวอร์ชัน−เวอร์ชัน BOM ที่กำหนดให้กับสินค้าที่ผลิตจะมีวันที่เริ่มต้นและวันที่สิ้นสุดที่มีผลบังคับใช้ และสถานะอนุมัติและใช้งาน เวอร์ชันรายการวัสดุและส่วนประกอบอาจเป็นแบบทั้งบริษัทหรือเฉพาะไซต์ และอาจแสดงจุดสั่งหยุดปริมาณ
-   ปริมาณสินค้าในบรรทัด BOM−โดยทั่วไปส่วนประกอบจำเป็นต้องมีปริมาณผันแปร แต่อาจเป็นค่าคงที่ก็ได้ ปริมาณส่วนประกอบโดยทั่วไปจะแสดงสำหรับการผลิตสินค้าหลักหนึ่งรายการ แต่อาจแสดงเป็นต่อ 100 หรือต่อ 1000 รายการเพื่อจัดการกับปัญหาความแม่นยำของจุดทศนิยม นอกจากนี้ ปริมาณส่วนประกอบยังสามารถคำนวณได้ตามหน่วยวัดอีกด้วย
-   ของเสียของสินค้าในบรรทัด BOM  − ส่วนประกอบอาจมีปริมาณผันแปรหรือคงที่สำหรับของเสียที่วางแผนไว้
-   วันที่มีผลบังคับของสินค้าในบรรทัด BOM  − ส่วนประกอบอาจมีวันที่เริ่มต้นและวันที่สิ้นสุดที่มีผลบังคับ
-   ชนิดการผลิตของสินค้าในบรรทัด BOM − ขนาดล็อตการคำนวณต้นทุนของต้นทุนคงที่ที่ตัดจำหน่ายจะแสดงปริมาณการคำนวณ BOM และโหมดการกระจายของสินค้าที่สั่งทำ เนื่องจากการคำนวณ BOM จะถือว่าส่วนประกอบที่ผลิตจะผลิตออกมาในปริมาณที่แน่นอนแทนปริมาณใบสั่งมาตรฐาน
-   BOM ย่อยสำหรับส่วนประกอบที่ผลิต − ส่วนประกอบที่ผลิตอาจมีเวอร์ชัน BOM ที่กำหนดไว้ ซึ่งจะใช้แทนเวอร์ชัน BOM ที่ใช้งานปัจจุบันของสินค้าในการคำนวณ BOM
-   กระบวนการผลิตย่อยสำหรับส่วนประกอบที่ผลิต − ส่วนประกอบที่ผลิตอาจมีเวอร์ชันกระบวนการผลิตที่กำหนดไว้ ซึ่งจะใช้แทนเวอร์ชันกระบวนการผลิตที่ใช้งานปัจจุบันของสินค้าในการคำนวณ
-   หมายเลขการดำเนินงานและผลของเปอร์เซ็นต์ของเสียจากการดำเนินงาน−หมายเลขการดำเนินงานจะเชื่อมโยงส่วนประกอบกับการดำเนินงานเฉพาะเข้าด้วยกัน และการดำเนินงานสามารถมีเปอร์เซ็นต์ของเสียได้ การเชื่อมโยงจะช่วยให้ระบบคำนวณ BOM สามารถแสดงเปอร์เซ็นต์ของเสียและเปอร์เซ็นต์ของเสียสะสมในการดำเนินงานต่างๆ ในปริมาณที่ต้องการของส่วนประกอบนั้น
-   ละเว้นสินค้าในบรรทัด BOM ในการคำนวณต้นทุน − อาจมีการละเว้นส่วนประกอบเพื่อวัตถุประสงค์ในการคำนวณ BOM

ข้อมูลทรัพยากรการดำเนินงานที่ใช้ในการคำนวณ BOM ต้นทุนมาตรฐาน
-   ต้นทุนต่อชั่วโมง − ต้นทุนต่อชั่วโมงที่เชื่อมโยงกับทรัพยากรการดำเนินงานจะแสดงเป็นประเภทต้นทุนที่กำหนดให้กับเวลาเซ็ตอัพและเวลาที่ใช้ในการผลิต ควรมีการระบุประเภทต้นทุนเหล่านี้สำหรับกลุ่มทรัพยากรและทรัพยากรการดำเนินงาน ต้นทุนต่อชั่วโมงที่เชื่อมโยงกับประเภทต้นทุนอาจเป็นแบบเฉพาะไซต์หรือแบบทั่วบริษัทก็ได้
-   ต้นทุนต่อหน่วย −ในสภาพแวดล้อมการผลิตบางแห่งอาจมีการกำหนดต้นทุนต่อหน่วยของเอาพุตให้กับทรัพยากรการดำเนินงาน ซึ่งจะแสดงเป็นประเภทต้นทุนของปริมาณในแบบอื่น ตัวอย่างเช่น ต้นทุนที่สัมพันธ์กับปริมาณอาจแสดงอัตราของชิ้นต่อค่าแรง หรือผู้ผลิตสีอาจกำหนดต้นทุนต่อแกลลอนของเอาพุตให้กับทรัพยากรการดำเนินงาน
-   ข้อมูลทรัพยากรการดำเนินงานที่กำหนดแทนที่ในการดำเนินงานกระบวนการผลิต−ข้อมูลของทรัพยากรเกี่ยวกับประเภทต้นทุนจะสืบทอดมาจากการดำเนินงาน ซึ่งสามารถกำหนดแทนที่ได้ การคำนวณ BOM จะใช้ข้อมูลประเภทต้นทุนที่กำหนดไว้ในการดำเนินงานกระบวนการผลิต
-   กลุ่มต้นทุนสำหรับประเภทต้นทุน − กลุ่มต้นทุนที่กำหนดให้กับประเภทต้นทุนจะกำหนดการแบ่งส่วนต้นทุนในต้นทุนที่คำนวณของสินค้าที่ผลิต ตัวอย่างเช่น กลุ่มต้นทุนต่างๆ อาจใช้ในการแบ่งส่วนต้นทุนที่คำนวณซึ่งเชื่อมโยงกับเครื่องจักรและแรงงานหรือกับเวลาเซ็ตอัพและเวลาที่ใช้ในการผลิต

ข้อมูลกระบวนการผลิตที่ใช้ในการคำนวณ BOM ต้นทุนมาตรฐานได้แก่
-   เวอร์ชันกระบวนการผลิต −เวอร์ชันกระบวนการผลิตที่กำหนดให้กับสินค้าที่ผลิตจะมีวันที่เริ่มต้นและวันที่สิ้นสุดที่มีผลบังคับใช้ และสถานะอนุมัติและใช้งาน เวอร์ชันกระบวนการผลิตต้องเป็นเฉพาะไซต์ และอาจแสดงจุดสั่งหยุดปริมาณ
-   เวลาการดำเนินงานในกระบวนการผลิต−อาจมีการกำหนดเวลาสำหรับเวลาที่ใช้ในการผลิตและเวลาเซ็ตอัพ โดยทั่วไปเวลารายชั่วโมงจะแสดงสำหรับการผลิตสินค้าหลักหนึ่งรายการ แต่อาจแสดงเป็นต่อ 100 หรือต่อ 1000 เพื่อจัดการกับปัญหาความแม่นยำของจุดทศนิยม
-   เวลาการดำเนินงานในกระบวนการผลิตสำหรับทรัพยากรรอง − ทรัพยากรรองจะมีหมายเลขการดำเนินงานเดียวกับทรัพยากรหลัก และมีเวลาการดำเนินงานกระบวนการผลิตเดียวกัน ตัวอย่างเช่น การดำเนินงานอาจต้องการใช้เครื่องจักรเป็นทรัพยากรหลัก และแรงงานและเครื่องต่างๆ เป็นทรัพยากรรอง
-   เปอร์เซ็นต์ของเสียจากการดำเนินงานในกระบวนการผลิต −การคำนวณ BOM จะแสดงเปอร์เซ็นต์ของเสียและเปอร์เซ็นต์ของเสียสะสมสำหรับการดำเนินงานต่างๆ ในเวลาที่ต้องการสำหรับการดำเนินงานกระบวนการผลิตและปริมาณที่ต้องการสำหรับส่วนประกอบที่เชื่อมโยงอยู่กับหมายเลขการดำเนินงาน
-   ประเภทต้นทุนสำหรับการดำเนินงานในกระบวนการผลิต −ข้อมูลของทรัพยากรการดำเนินงานเกี่ยวกับประเภทต้นทุนจะสืบทอดมาจากการดำเนินงาน ซึ่งสามารถกำหนดแทนที่ได้ การคำนวณ BOM จะใช้ข้อมูลประเภทต้นทุนที่กำหนดไว้ในการดำเนินงานกระบวนการผลิต

ข้อมูลโสหุ้ยการผลิตที่ใช้ในการคำนวณ BOM ต้นทุนมาตรฐานได้แก่
-   การเก็บเงินเพิ่ม − สูตรการคำนวณการเก็บเงินเพิ่มจะแสดงเป็นเปอร์เซ็นต์ของมูลค่า เช่น 100 เปอร์เซ็นต์ ที่เชื่อมโยงอยู่กับต้นทุนกลุ่มใดกลุ่มหนึ่ง เช่น ค่าแรง
-   อัตรา − สูตรการคำนวณอัตราจะแสดงยอดเงินต่อหน่วย เช่น 10.00 เหรียญสหรัฐต่อชั่วโมง ที่เชื่อมโยงอยู่กับต้นทุนกลุ่มใดกลุ่มหนึ่ง เช่น ค่าแรง
-   โสหุ้ยที่ขึ้นกับเวลาและโสหุ้ยที่ขึ้นกับวัสดุ − โสหุ้ยการผลิตอาจสอดคล้องกับการดำเนินงานกระบวนการผลิตหรือส่วนประกอบที่เป็นวัสดุ

ข้อมูลเวอร์ชันการคำนวณต้นทุนที่ใช้ในการคำนวณ BOM ต้นทุนมาตรฐานได้แก่
-   ชนิดการคำนวณต้นทุน − เวอร์ชันการคำนวณต้นทุนต้องมีต้นทุนมาตรฐาน ข้อจำกัดต่างๆ จะใช้กับการคำนวณ BOM ที่ใช้ต้นทุนมาตรฐาน ตัวอย่างเช่น ข้อจำกัดเหล่านี้จะระบุว่าต้องรวมค่าธรรมเนียมเบ็ดเตล็ดอยู่ในต้นทุนต่อหน่วย และโหมดการกระจายของการคำนวณ BOM ต้องเป็นแบบระดับเดียว
-   หลักการใช้แทนที่กำหนดไว้−เวอร์ชันการคำนวณต้นทุนอาจเป็นตัวกำหนดให้ใช้หลักการใช้แทน เช่น การใช้เวอร์ชันการคำนวณต้นทุนที่กำหนดไว้หรือเรกคอร์ดต้นทุนที่ใช้งานอยู่ โดยทั่วไปหลักการใช้แทนที่กำหนดไว้ไว้จะใช้กับเวอร์ชันการคำนวณต้นทุนที่แสดงข้อมูลอัพเดตในส่วนที่เพิ่มขึ้นเมื่อใช้วิธีการการอัพเดตต้นทุนแบบสองเวอร์ชัน
-   แฟล็กสำหรับบล็อกต้นทุนที่อยู่ระหว่างรอ − แฟล็กสำหรับบล็อกสามารถป้องกันไม่ให้มีการคำนวณ BOM ของต้นทุนที่อยู่ระหว่างรอของสินค้าที่ผลิต
-   วันที่เริ่มต้นที่กำหนดไว้ − วันที่เริ่มต้นที่กำหนดไว้จะใช้เป็นวันที่คำนวณเริ่มต้นสำหรับการคำนวณ BOM ทั้งหมดที่เกี่ยวข้องกับเวอร์ชันการคำนวณต้นทุนนั้น
-   ไซต์ที่ระบุ − ไซต์ที่ระบุจะจำกัดการคำนวณ BOM ให้คำนวณเพียงไซต์เดียว
-   เนื้อหาของเวอร์ชันการคำนวณต้นทุนต้องมีต้นทุน − เนื้อหาจะต้องมีต้นทุน และอาจมีราคาขายเพื่อใช้ในการคำนวณราคาขายที่แนะนำของสินค้าที่ผลิต

อาจมีการกำหนดแหล่งข้อมูลหลายแหล่งเมื่อเริ่มต้นการคำนวณ BOM ซึ่งได้แก่ไซต์ วันที่คำนวณ และเวอร์ชันการคำนวณต้นทุน






