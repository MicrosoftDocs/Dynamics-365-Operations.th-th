---
title: การคำนวณ BOM
description: การคำนวณต้นทุนและราคาขายเรียกว่าการคำนวณสูตรการผลิต (BOM) และคุณต้องเรียกใช้งานจากหน้าการคำนวณ หัวข้อนี้มีข้อมูลเกี่ยวกับการคำนวณ BOM
author: AndersGirke
manager: tfehr
ms.date: 05/01/2018
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: BOMCalcDialog, BOMCalcTable, CostingVersion, InventItemPrice, ProdSetupCostEstimation
audience: Application User
ms.reviewer: kamaybac
ms.search.scope: Core, Operations
ms.custom: 273763
ms.assetid: c6fa3348-eafa-4847-9132-e65c5f55cbf4
ms.search.region: Global
ms.search.industry: Manufacturing
ms.author: kamaybac
ms.dyn365.ops.version: AX 7.0.0
ms.search.validFrom: 2016-02-28
ms.openlocfilehash: a718a2e825630ccfaa54ff9dece1d3d19d59018c
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: th-TH
ms.lasthandoff: 10/13/2020
ms.locfileid: "4438687"
---
# <a name="bom-calculations"></a>การคำนวณ BOM

[!include [banner](../includes/banner.md)]

การคำนวณต้นทุนและราคาขายเรียกว่าการคำนวณสูตรการผลิต (BOM) และคุณต้องเรียกใช้งานจากหน้าการคำนวณ หัวข้อนี้มีข้อมูลเกี่ยวกับการคำนวณ BOM

การคำนวณต้นทุนและราคาขายเรียกว่าการคำนวณสูตรการผลิต (BOM) และคุณต้องเรียกใช้งานจากหน้า **การคำนวณ** คุณใช้หน้า **การคำนวณ** ในการดำเนินการงานต่อไปนี้:

-   คำนวณต้นทุนของสินค้าที่ผลิต และสร้างเรกคอร์ดต้นทุนสินค้าที่เกี่ยวข้องภายในเวอร์ชันการคิดต้นทุนนั้น
-   คำนวณราคาขายของสินค้าที่ผลิต และสร้างเรกคอร์ดราคาขายของสินค้าที่เกี่ยวข้องภายในเวอร์ชันการคิดต้นทุนนั้น

วิธีการที่คุณใช้หน้า **การคำนวณ** จะแตกต่างกันเล็กน้อยขึ้นอยู่กับว่าคุณเริ่มต้นการคำนวณ BOM อย่างไร วิธีการที่คุณใช้หน้า **การคำนวณ** ขึ้นอยู่กับว่าการคำนวณ BOM นั้นเกี่ยวข้องกับเวอร์ชันการคิดต้นทุนสำหรับต้นทุนมาตรฐานหรือต้นทุนที่วางแผนไว้ และขึ้นอยู่กับนโยบายต่างๆ ที่กำหนดไว้ในเวอร์ชันการคิดต้นทุนที่ใช้ในการคำนวณ BOM นั้น **หมายเหตุ:** การเปลี่ยนแปลงของหน้า **การคำนวณ** ถูกใช้ในกรณีที่เป็นบรรทัดใบสั่งขาย ใบเสนอราคาขาย หรือใบสั่งบริการ การคำนวณเหล่านี้เรียกว่าการคำนวณ BOM ตามใบสั่ง การคำนวณ BOM ตามใบสั่งจะไม่สร้างเรกคอร์ดต้นทุนสินค้าในเวอร์ชันการคิดต้นทุน แต่จะสร้างเรกคอร์ดการคำนวณที่ปรากฏบนหน้า **รายละเอียดการคำนวณ BOM** เรกคอร์ดการคำนวณนั้นจะมีต้นทุนและราคาขายที่คำนวณแล้ว คุณสามารถเปิดหน้า **การคำนวณ** สำหรับสินค้าที่ผลิตเดียวหรือสำหรับเวอร์ชันการคิดต้นทุน:

-   เมื่อต้องการคำนวณต้นทุนสำหรับสินค้าที่ผลิตเพียงรายการเดียว คุณจะต้องเริ่มต้นใช้งานการคำนวณ BOM จากหน้า **ราคาสินค้า** หน้า **การคำนวณ** จะมีการรับช่วงรหัสสินค้า ต้องระบุเวอร์ชันการคิดต้นทุน เวอร์ชัน BOM เวอร์ชันกระบวนการผลิต ปริมาณการคำนวณ วันที่คำนวณ และไซต์
    -   โดยค่าเริ่มต้น เวอร์ชัน BOM และเวอร์ชันกระบวนการผลิตถูกตั้งค่าเป็นเวอร์ชันที่ใช้งานอยู่สำหรับสินค้า ไซต์ วันที่ และปริมาณการคำนวณ อย่างไรก็ตาม คุณสามารถแทนค่าเริ่มต้นด้วยเวอร์ชันที่อนุมัติ
    -   โดยค่าเริ่มต้น ปริมาณการคำนวณถูกตั้งค่าเป็นปริมาณการสั่งมาตรฐานของสินค้า อย่างไรก็ตาม คุณสามารถแทนที่ค่าเริ่มต้นได้
    -   ระบบจะใช้วันที่หรือไซต์ที่คำนวณตามที่กำหนดไว้ในเวอร์ชันการคิดต้นทุน หรืออนุญาตให้ผู้ใช้สามารถตั้งค่าค่าด้วยตนเองได้หากไม่มีการกำหนดวันที่หรือไซต์ไว้ในเวอร์ชันการคิดต้นทุนนั้น วันที่คำนวณในอนาคตจะเป็นตัวกำหนดวิธีการใช้เรกคอร์ดต้นทุนที่รอดำเนินการ โดยการคำนวณ BOM ใช้เรกคอร์ดต้นทุนที่รอดำเนินการที่มีวันที่เริ่มต้นที่ใกล้ที่สุดในวันที่คำนวณหรือก่อนวันที่คำนวณ
-   เมื่อต้องการเริ่มต้นการคำนวณต้นทุนสำหรับสินค้าที่ผลิตทุกรายการหรือเฉพาะสำหรับรายการที่เลือก หรือเมื่อต้องการอัพเดตรายการตามตำแหน่งที่จะใช้ คุณจะต้องเริ่มต้นการคำนวณ BOM จากหน้า **การตั้งค่าเวอร์ชันการคิดต้นทุน** หรือหน้า **การบำรุงรักษาเวอร์ชันการคิดต้นทุน** หน้า **การคำนวณ** จะมีการรับช่วงเวอร์ชันการคิดต้นทุน
    -   ในการคำนวณ จะถือว่าใช้เวอร์ชัน BOM และเวอร์ชันกระบวนการผลิตที่ใช้อยู่สำหรับสินค้าที่ผลิต (และสำหรับไซต์ วันที่ และปริมาณที่เกี่ยวข้อง) เว้นแต่ส่วนประกอบที่ผลิตจะมีการระบุ BOM ย่อย หรือกระบวนการผลิตย่อย
    -   ในการคำนวณ จะถือว่าใช้ปริมาณการสั่งมาตรฐานสำหรับสินค้าที่ผลิต ปริมาณการสั่งมาตรฐานให้ข้อมูลพื้นฐานสำหรับการคำนวณปริมาณส่วนประกอบ โดยการระบุเวอร์ชัน BOM และเวอร์ชันกระบวนการผลิตที่เกี่ยวข้อง (เมื่อคุณใช้ BOM และกระบวนการผลิตที่ปริมาณมีความสำคัญ) และเพื่อตัดจำหน่ายต้นทุนคงที่ อย่างไรก็ตาม เมื่อส่วนประกอบที่ผลิตมีชนิดบรรทัด BOM เป็น **การผลิต** หรือเป็น **ผู้จัดจำหน่าย** หรือเมื่อคุณใช้โหมดการกระจายแบบผลิตตามสั่งสำหรับการคำนวณ BOM จะไม่นำสมมติฐานนี้มาใช้ เนื่องจากปริมาณจะเป็นไปตามปริมาณการคำนวณที่ระบุ
    -   ระบบจะใช้วันที่หรือไซต์ที่คำนวณตามที่กำหนดไว้ในเวอร์ชันการคิดต้นทุน หรืออนุญาตให้ผู้ใช้สามารถตั้งค่าค่าด้วยตนเองได้หากไม่มีการกำหนดวันที่หรือไซต์ไว้ในเวอร์ชันการคิดต้นทุนนั้น

การคำนวณ BOM ในรูปแบบอื่นๆ จะเป็นไปตามชนิดการคิดต้นทุนและข้อจำกัดของเวอร์ชันการคิดต้นทุน

-   การคำนวณ BOM ที่ใช้ต้นทุนมาตรฐานจะต้องถูกจำกัดด้วยนโยบายของเวอร์ชันการคิดต้นทุน เพื่อให้มั่นใจว่าระบบใช้หลักการคำนวณต้นทุนที่เป็นมาตรฐาน หลักการคำนวณต้นทุนมาตรฐานจำเป็นต้องมีการจำกัดในเรื่องต่างๆ ที่เกี่ยวกับการใช้ต้นทุนมาตรฐานสำหรับสินค้าที่ซื้อ โหมดการกระจายระดับเดียว และการรวมค่าใช้จ่ายเบ็ดเตล็ดไว้ในต้นทุนต่อหน่วย
-   การคำนวณ BOM ที่ใช้ต้นทุนที่วางแผนไว้ไม่จำเป็นต้องเป็นไปตามหลักการคำนวณต้นทุนมาตรฐาน การคำนวณ BOM รูปแบบนี้สามารถใช้โหมดการกระจายที่แตกต่างกัน ใช้ข้อมูลต้นทุนของสินค้าที่ซื้อที่มาจากแหล่งข้อมูลอื่น รวมถึงการบังคับใช้ข้อจำกัดต่างๆ ภายในเวอร์ชันการคำนวณต้นทุนซึ่งสามารถใช้ได้หากต้องการ

### <a name="bom-calculations-that-use-standard-costs"></a>การคำนวณ BOM ด้วยต้นทุนมาตรฐาน

นโยบายในเวอร์ชันการคำนวณต้นทุนนี้ (สำหรับต้นทุนมาตรฐาน) สามารถควบคุมการบังคับใช้นโยบายการคำนวณ BOM ห้าข้อ  ตัวเลือก **ข้อจำกัดในการจัดทำเรกคอร์ด** ในเวอร์ชันการคิดต้นทุนจะควบคุมนโยบายใดนโยบายหนึ่งต่อไปนี้ ซึ่งจะต้องรวมค่าใช้จ่ายเบ็ดเตล็ดไว้ในต้นทุนต่อหน่วย คุณสามารถป้อนค่าใช้จ่ายเบ็ดเตล็ดสำหรับสินค้าที่ซื้อด้วยตนเอง ในขณะที่ค่าใช้จ่ายเบ็ดเตล็ดสำหรับสินค้าที่ผลิตจะเป็นไปตามการชำระหนี้สำหรับต้นทุนคงที่ที่คำนวณ ตัวเลือก **ข้อจำกัดการคำนวณ** ในเวอร์ชันการคิดต้นทุนจะควบคุมนโยบายการคำนวณ BOM อีกสี่ข้อที่เหลือ:

-   ที่มาของข้อมูลการจัดสรรต้นทุนสำหรับสินค้าที่ซื้อต้องยึดตามต้นทุนมาตรฐาน กล่าวคือ การคำนวณ BOM ต้องใช้เรกคอร์ดต้นทุนสินค้าภายในเวอร์ชันการคิดต้นทุนที่ระบุ หรือภายในการย้อนกลับที่มีต้นทุนมาตรฐาน
-   เพื่อช่วยในการรับประกันการคำนวณที่มีความถูกต้องแม่นยำและสอดคล้องกันของต้นทุนมาตรฐาน โหมดการกระจายจะต้องเป็นแบบระดับเดียว
-   เพื่อช่วยในการรับประกันผลลัพธ์ที่สอดคล้องกันเมื่อคำนวณราคาขายของสินค้า การตั้งค่ากำไรต้องอยู่ภายใต้การควบคุม สามารถใช้การตั้งค่ากำไร และสามารถสร้างเรกคอร์ดราคาขายสินค้าได้เมื่อเวอร์ชันการคิดต้นทุนอนุญาตให้สามารถใช้ข้อมูลราคาขายเท่านั้น
-   หลักการย้อนกลับต้องอยู่ภายใต้การควบคุมและสามารถตั้งค่าเป็น **ไม่มี**, **ใช้งานอยู่** (สำหรับเรกคอร์ดต้นทุนที่ใช้งาน) หรือ **เวอร์ชันการคิดต้นทุน** (สำหรับเวอร์ชันการคิดต้นทุนที่ระบุ)

### <a name="bom-calculations-that-use-planned-costs"></a>การคำนวณ BOM ด้วยต้นทุนที่วางแผนไว้

นโยบายในเวอร์ชันการคิดต้นทุนนี้ (สำหรับต้นทุนที่วางแผนไว้) สามารถเลือกที่จะควบคุมการบังคับใช้นโยบายการคำนวณ BOM ห้าข้อ อีกทางหนึ่งคือ นโยบายสามารถระบุเพียงค่าเริ่มต้น ตัวเลือก **ข้อจำกัดการบันทึก** ในเวอร์ชันการคิดต้นทุนนั้นจะเป็นตัวกำหนดว่านโยบายการคำนวณ BOM ที่เกี่ยวกับค่าใช้จ่ายเบ็ดเตล็ดจะถูกควบคุมหรือไม่ หรือใช้เป็นค่าเริ่มต้น คุณสามารถรวมค่าใช้จ่ายเบ็ดเตล็ดไว้ในราคาต่อหน่วยได้หากต้องการ ตัวเลือก **ข้อจำกัดการคำนวณ** ในเวอร์ชันการคิดต้นทุนจะเป็นตัวกำหนดว่านโยบายการคำนวณ BOM ที่เหลืออีกสี่ข้อนั้นจะถูกควบคุม หรือใช้เป็นค่าเริ่มต้น:

-   แหล่งที่มาของการจัดสรรต้นทุนสำหรับสินค้าที่ซื้ออาจเป็นเรกคอร์ดต้นทุนสินค้าภายในเวอร์ชันการคิดต้นทุน อีกทางหนึ่งคือ คุณสามารถกำหนดแหล่งที่มาตามกลุ่มการคำนวณ BOM ที่กำหนดให้กับสินค้า ตัวอย่างเช่น กลุ่มการคำนวณ BOM อาจกำหนดข้อตกลงการค้าเรื่องราคาขายเป็นที่มาของข้อมูลการจัดสรรต้นทุน
-   โหมดการกระจายอาจเป็นระดับเดียว หลายระดับ หรือ make-to-order หรืออาจยึดตามสินค้าในบรรทัด BOM ก็ได้ โหมดการกระจายสำหรับชนิดของบรรทัด BOM จะเหมือนกับตรรกะการคำนวณต้นทุนสำหรับการประเมินใบสั่งผลิต
-   การตั้งค่ากำไรอาจอยู่ภายใต้การควบคุมหรืออาจใช้ค่าเริ่มต้นก็ได้ สามารถใช้การตั้งค่ากำไร และสามารถสร้างเรกคอร์ดราคาขายสินค้าได้เมื่อเวอร์ชันการคิดต้นทุนอนุญาตให้สามารถใช้ข้อมูลราคาขายเท่านั้น
-   หลักการย้อนกลับอาจอยู่ภายใต้การควบคุมหรืออาจใช้ค่าเริ่มต้นก็ได้ หลักการย้อนกลับสามารถตั้งค่าเป็น **ไม่มี**, **ใช้งานอยู่** (สำหรับเรกคอร์ดต้นทุนที่ใช้งาน) หรือ **เวอร์ชันการคิดต้นทุน** (สำหรับเวอร์ชันการคิดต้นทุนที่ระบุ)

การคำนวณ BOM จะสร้างข้อความเตือนและข้อความประเภทอื่นๆ สิ่งที่เป็นตัวกำหนดประเภทของข้อความที่อยู่ก็คือนโยบายการคำนวณ BOM ต่างๆ เงื่อนไขคำเตือนจะถูกกำหนดไว้ในกลุ่มการคำนวณ BOM ที่กำหนดให้กับสินค้า อย่างไรก็ตาม คุณสามารถแทนที่เงื่อนไขคำเตือนดังกล่าวได้ เมื่อคุณเริ่มต้นการคำนวณ BOM แต่เมื่อมีการใช้หลักการย้อนกลับ จะมีประโยชน์ถ้าการย้อนกลับถูกแสดงเป็นข้อความแสดงข้อมูล เมื่อคุณพยายามอัพเดตต้นทุนที่คำนวณสำหรับรายการที่มีเรกคอร์ดต้นทุนที่ขาดหายไป จะมีประโยชน์ถ้าข้อควมแสดงข้อมูลระบุรายการที่ไม่ได้ถูกอัพเดตเช่นกัน

## <a name="bom-calculations-that-use-the-fallback-principle"></a>การคำนวณ BOM ที่ใช้หลักการสำรอง
สถานการณ์ต่อไปนี้แสดงวิธีการใช้หลักการสำรองสองวิธี

-   **วิธีการสองเวอร์ชันในการอัพเดตต้นทุนมาตรฐาน** − เวอร์ชันการคิดต้นทุนอาจมีการเปลี่ยนแปลงที่เพิ่มขึ้นกับต้นทุนมาตรฐาน เช่น เรกคอร์ดการคำนวณต้นทุนที่เปิดค้างไว้ซึ่งแสดงสินค้าใหม่หรือการเปลี่ยนแปลงต้นทุน ในกรณีนี้ หลักการสำรองอาจระบุการใช้ต้นทุนมาตรฐานที่ใช้งานอยู่ซึ่งอยู่ในเวอร์ชันการคิดต้นทุนอื่น
-   **การจำลองผลกระทบของการเปลี่ยนแปลงต้นทุนโดยใช้ต้นทุนที่วางแผนไว้** -เวอร์ชันการคิดต้นทุนสำหรับต้นทุนที่วางแผนไว้สามารถประกอบด้วยการเปลี่ยนแปลงที่เพิ่มขึ้นสำหรับวัตถุประสงค์ในการจำลอง เวอร์ชันการคิดต้นทุนนี้จะรวมเรกคอร์ดต้นทุนที่ค้างอยู่ที่แสดงถึงการเปลี่ยนแปลงต้นทุนที่จำลองขึ้นกับสินค้า ประเภทต้นทุน และสูตรการคำนวณสำหรับต้นทุนทางอ้อม ในกรณีนี้ หลักการสำรองอาจระบุการใช้ต้นทุนมาตรฐานที่ใช้งานอยู่ซึ่งอยู่ในเวอร์ชันการคิดต้นทุนอื่น

## <a name="bom-calculation-of-a-suggested-sales-price"></a>การคำนวณ BOM ของราคาขายที่แนะนำ
เมื่อคุณใช้วิธีต้นทุนบวกการเพิ่มราคา ราคาขายของสินค้าที่คำนวณได้จะมาจากเปอร์เซ็นต์การตั้งค่ากำไรที่ได้ระบุไว้ในการคำนวณ BOM และต้นทุนในส่วนของวัสดุที่ใช้ผลิตสินค้านั้น กระบวนการผลิต และค่าใช้จ่ายทั่วไปอื่นๆ ในการผลิตที่เกี่ยวข้องกับสินค้านั้น ส่วนกำไรที่บวกเข้าไปในราคาขายนั้นจะมาจากเปอร์เซ็นต์การตั้งค่ากำไรที่กำหนดให้กับกลุ่มต้นทุนและกลุ่มต้นทุนที่กำหนดให้กับสินค้า หมวดหมู่ของต้นทุนสำหรับกระบวนการผลิต และสูตรการคำนวณต้นทุนทางอ้อมที่ใช้คำนวณค่าใช้จ่ายอื่นๆ ทั่วไปในการผลิต ชุดเปอร์เซ็นต์การตั้งค่ากำไรจะมีชื่อกำกับไว้ว่า **มาตรฐาน**, **กำไร 1**, **กำไร 2** และ **กำไร 3** ตัวอย่างเช่น ในชุดกำไร 1 มีการตั้งค่าเปอร์เซ็นต์กำไรไว้ที่ 50 เปอร์เซ็นต์สำหรับกลุ่มต้นทุนที่กำหนดให้กับวัสดุที่ได้จากการสั่งซื้อ และตั้งค่าเปอร์เซ็นต์กำไรไว้ที่ 80 เปอร์เซ็นต์สำหรับกลุ่มต้นทุนที่กำหนดให้กับประเภทของต้นทุนสำหรับกระบวนการผลิต บริบทในการคำนวณ BOM จะเป็นตัวกำหนดวิธีการจัดการกับผลลัพธ์ของราคาขายที่คำนวณได้:

-   **การคำนวณ BOM สำหรับสินค้าและเวอร์ชันการคิดต้นทุนที่ระบุ** - การคำนวณ BOM จะทำให้ได้เรกคอร์ดราคาขายที่ยังไม่มีการนำไปใช้ในเวอร์ชันการคิดต้นทุนที่ใช้ คุณสามารถใช้เรกคอร์ดราคาขายนี้เป็นจุดเริ่มต้นในการดูรายละเอียดการคำนวณ (ตัวอย่างเช่น บนหน้า **คำนวณต้นทุนสินค้า** ) เรกคอร์ดราคาขายทำหน้าที่หลักเป็นข้อมูลอ้างอิง ไม่ใช่ราคาพื้นฐานสำหรับราคาขายในใบสั่งขาย
-   **การคำนวณ BOM เฉพาะใบสั่ง** - **การคำนวณ BOM** ในอีกรูปแบบหนึ่งจะใช้ในบริบทของบรรทัดรายการใบสั่งขาย ใบเสนอราคาขาย หรือใบสั่งบริการ การคำนวณ BOM เฉพาะใบสั่งจะไม่สร้างเรกคอร์ดภายในเวอร์ชันการคิดต้นทุน แต่จะสร้างเรกคอร์ดการคำนวณที่ปรากฏบนหน้า **ผลการคำนวณ BOM** คุณสามารถใช้เรกคอร์ดการคำนวณนี้เป็นจุดเริ่มต้นในการดูรายละเอียดการคำนวณ (ตัวอย่างเช่น บนหน้า **คำนวณต้นทุนสินค้า** ) คุณสามารถโอนย้ายข้อมูลเกี่ยวกับเรกคอร์ดการคำนวณที่เลือกไปยังสินค้าในบรรทัดที่เป็นจุดเริ่มต้น ตัวอย่างเช่น คุณสามารถโอนย้ายราคาขายที่คำนวณได้ไปยังสินค้าในบรรทัดใบสั่งขาย

## <a name="order-specific-bom-calculations"></a>การคำนวณ BOM เฉพาะใบสั่ง
การคำนวณ BOM เฉพาะใบสั่งแสดงถึงความผันแปรของการคำนวณ BOM สำหรับสินค้าที่ผลิต  การคำนวณ BOM เฉพาะใบสั่งจะดำเนินการในบริบทของใบสั่งขาย ใบเสนอราคาขาย หรือสินค้าบรรทัดใบสั่งบริการ การคำนวณ BOM เฉพาะใบสั่งสร้างเรกคอร์ดการคำนวณที่ปรากฏบนหน้า **ผลการคำนวณ BOM** เรกคอร์ดการคำนวณจะมีน้ำหนักที่คำนวณแล้ว ต้นทุนที่คำนวณแล้วที่ขึ้นอยู่กับเรกคอร์ดต้นทุนที่ใช้งานอยู่ และราคาขายที่คำนวณแล้ว  เรกคอร์ดการคำนวณที่การคำนวณ BOM เฉพาะใบสั่งสำหรับสินค้าแต่ละรายการจะสร้างบนหน้า **ผลการคำนวณ BOM** จะถูกระบุตามหมายเลขการคำนวณโดยไม่ซ้ำกัน ผลลัพธ์ของเรกคอร์ดการคำนวณสามารถโอนย้ายไปยังบรรทัดสินค้าดั้งเดิมได้ การคำนวณ BOM เฉพาะใบสั่งแตกต่างจากการคำนวณ BOM สำหรับสินค้าที่ผลิตในสองทาง:

-   การคำนวณ BOM ตามใบสั่งจะไม่สร้างเรกคอร์ดต้นทุนสินค้าในเวอร์ชันการคิดต้นทุน ดังนั้น นโยบายการคำนวณ BOM ไม่สามารถใช้ได้เมื่อมีการสร้างเรกคอร์ดต้นทุนสินค้าหรือเมื่อมีการบันทึกทับเรกคอร์ดต้นทุน
-   การคำนวณ BOM เฉพาะใบสั่งจะใช้เรกคอร์ดต้นทุนที่ใช้งานอยู่สำหรับส่วนประกอบ ประเภทต้นทุน และสูตรการคำนวณต้นทุนทางอ้อมเสมอ







[!INCLUDE[footer-include](../../includes/footer-banner.md)]