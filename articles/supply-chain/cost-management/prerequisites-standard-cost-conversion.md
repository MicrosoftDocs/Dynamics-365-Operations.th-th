---
title: ข้อกำหนดเบื้องต้นสำหรับการแปลงต้นทุนมาตรฐาน
description: หัวข้อนี้อธิบายงานการเพื่อดำเนินการก่อนที่คุณจะดำเนินการแปลงต้นทุนมาตรฐาน
author: AndersGirke
manager: tfehr
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: InventStdCostConv
audience: Application User
ms.reviewer: kamaybac
ms.custom: 50891
ms.assetid: 73af66cf-c924-45be-837a-a648dbd05a31
ms.search.region: Global
ms.search.industry: Manufacturing
ms.author: mguada
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 24840357b0eb8cb5f42ff2c1a65fdad56041783d
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: th-TH
ms.lasthandoff: 01/15/2021
ms.locfileid: "4967394"
---
# <a name="prerequisites-for-a-standard-cost-conversion"></a>ข้อกำหนดเบื้องต้นสำหรับการแปลงต้นทุนมาตรฐาน

[!include [banner](../includes/banner.md)]

หัวข้อนี้อธิบายงานการเพื่อดำเนินการก่อนที่คุณจะดำเนินการแปลงต้นทุนมาตรฐาน 

ก่อนที่คุณดำเนินการแปลงต้นทุนมาตรฐาน ให้ทำตามขั้นตอนเหล่านี้:

1.  กำหนด **กลุ่มแบบจำลองสินค้า** สำหรับต้นทุนมาตรฐาน ใช้หน้ากลุ่มแบบจำลองสินค้าเพื่อสร้างกลุ่มแบบจำลองสินค้าที่ใช้แบบจำลองสินค้าคงคลังต้นทุนมาตรฐาน เมื่อมีการตั้งค่าการแปลงต้นทุนมาตรฐาน คุณกำหนดกลุ่มแบบจำลองสินค้านี้ให้กับสินค้าที่จะถูกแปลง
2.  กำหนด **กลุ่มต้นทุน** ให้กับสินค้าแต่ละรายการ
    -   กลุ่มต้นทุนที่ถูกกำหนดให้กับสินค้าที่ถูกซื้อ สามารถทำหน้าที่เป็นข้อมูลพื้นฐานสำหรับการกำหนดบัญชีแยกประเภทที่เกี่ยวข้องกับต้นทุนมาตรฐาน ซึ่งอาจรวมถึงการกำหนดบัญชีแยกประเภทสำหรับผลต่างราคาซื้อ ในสภาพแวดล้อมในการผลิต กลุ่มต้นทุนที่ถูกกำหนดให้กับส่วนประกอยที่ถูกซื้อยังให้การแบ่งส่วนต้นทุนในต้นทุนที่ได้รับการคำนวณของสินค้าที่ผลิตอีกด้วย
    -   กลุ่มต้นทุนที่กำหนดให้กับสินค้าที่ผลิตสามารถให้ข้อมูลพื้นฐาน สำหรับการกำหนดบัญชีแยกประเภทที่เกี่ยวข้องกับต้นทุนมาตรฐาน เช่น การกำหนดบัญชีแยกประเภทสำหรับผลต่างการผลิต

3.  กำหนด **ปริมาณการสั่งมาตรฐาน** ให้กับสินค้าที่ผลิตเมื่อมีต้นทุนคงที่ ปริมาณการสั่งมาตรฐานสำหรับสินค้าที่ผลิตทำหน้าที่เป็นขนาดล็อตบัญชีสำหรับการตัดจำหน่าย หรือการคิดตามสัดส่วน ต้นทุนคงที่ ซึ่งสามารถมีการตั้งค่าเวลาในการดำเนินงานกระบวนการผลิตหรือปริมาณส่วนประกอบคงที่ในสูตรการผลิต (BOM)
4.  กำหนด **บัญชีแยกประเภททั่วไป** ที่เกี่ยวข้องกับต้นทุนมาตรฐาน โดยเฉพาะผลต่างการประเมินค่าใหม่ ใช้หน้า **การลงรายการบัญชี** (**การบริหารสินค้าคงคลัง** &gt; **การตั้งค่า**) เพื่อกำหนดบัญชีแยกประเภททั่วไปที่เกี่ยวข้องกับต้นทุนมาตรฐาน ตามข้อกำหนดขั้นต่ำสำหรับกระบวนการแปลงต้นทุนมาตรฐาน คุณต้องกำหนดบัญชีสำหรับผลต่างการประเมินค่าใหม่สำหรับสินค้าทั้งหมดและกลุ่มต้นทุนทั้งหมด ใช้หน้า **ผังบัญชี** เพื่อกำหนดบัญชีแยกประเภททั่วไปที่จำเป็นสำหรับต้นทุนมาตรฐาน ใช้หน้า **การรวมของธุรกรรมต่างๆ** เพื่อให้สามารถใช้ความสัมพันธ์ของต้นทุน (สำหรับตาราง กลุ่ม และทั้งหมด) ก่อนที่คุณจะกำหนดกฎการลงรายการบัญชีสินค้า
5.  กำหนดพารามิเตอร์สินค้าคงคลังที่เกี่ยวข้องกับต้นทุนมาตรฐาน ใช้แท็บ **ลำดับหมายเลข** ในหน้า **พารามิเตอร์การบริหารสินค้าคงคลังและคลังสินค้า** เพื่อกำหนดลำดับหมายเลขสำหรับใบสำคัญการประเมินค่าใหม่ ใบสำคัญการประเมินค่าใหม่จะถูกสร้างขึ้นเมื่อการแปลงต้นทุนมาตรฐานสร้างการปลี่ยนแปลงในมูลค่าสินค้าคงคลังของสินค้า ใช้หน้า **พารามิเตอร์การจัดการสินค้าคงคลังและคลังสินค้า** เพื่อกำหนดพารามิเตอร์การควบคุมต้นทุน (บนแท็บ **การบัญชีสินค้าคงคลัง** ) เพื่อกำหนดพารามิเตอร์สองตัวที่เกี่ยวข้องกับต้นทุนมาตรฐาน
    -   ใช้ฟิลด์ **การแบ่งต้นทุน** เพื่อเลือก ไม่ หรือบัญชีแยกประเภทย่อย การเลือกบัญชีแยกประเภทย่อยจะเรียกว่าการแบ่งต้นทุนที่ใช้งานอยู่ การแบ่งต้นทุนที่ใช้งานอยู่มีความสำคัญมากต่อการคำนวณ การเก็บรักษา และการดูการแบ่งกลุ่มต้นทุนระหว่างโครงสร้างผลิตภัณฑ์หลายระดับสำหรับสินค้าต้นทุนมาตรฐาน เมื่อเปิดใช้งานการแบ่งต้นทุน คุณสามารถรายงานและวิเคราะห์งานต่อไปนี้ในระดับเดียว หลายระดับ หรือรูปแบบรวม:
        1.  สินค้าคงคลัง
        2.  งานระหว่างทำ (WIP)
        3.  ต้นทุนขาย (COGS) ต่อกลุ่มต้นทุน

        การแบ่งต้นทุนที่ใช้งานอยู่หมายความว่า ถ้าคุณเปิดใช้งานต้นทุนของสินค้าที่ผลิต ผลลัพธ์จะถูกเก็บไว้ในการแบ่งกลุ่มต้นทุนในเรกคอร์ดต้นทุนของสินค้า ถ้าคุณไม่ใส่ค่าในฟิลด์ **การแบ่งต้นทุน** การแบ่งกลุ่มต้นทุนจะไม่ถูกรักษาไว้สำหรับสินค้าต้นทุนมาตรฐาน กล่าวคือ ต้นทุนมาตรฐานของสินค้าที่ผลิตจะถูกคำนวณและเก็บรักษาไว้เป็นยอดเงินเดียวโดยไม่มีการจัดเซกเมนต์กลุ่มต้นทุน และการจัดสรรต้นทุนของส่วนประกอบในการผลิตจะถูกรวมเป็นยอดเดียว
    -   ใช้ฟิลด์ **ผลต่างจากมาตรฐาน** เพื่อเลือกสรุปหรือต่อกลุ่มต้นทุน การเลือก ต่อกลุ่มต้นทุน ช่วยให้คุณสามารถระบุผลต่างราคาซื้อและผลต่างการผลิตตามกลุ่มต้นทุนได้ นอกจากนี้ยังทำให้คุณสามารถระบุผลต่างของการผลิตสี่ชนิดได้ (ผลต่างของขนาดล็อต ปริมาณ ราคา และการแทนค่า) ถ้าคุณเลือก สรุป คุณจะไม่สามารถระบุผลต่างตามกลุ่มต้นทุน และคุณจะไม่สามารถระบุผลต่างการผลิตสี่ชนิดได้ คุณสามารถดูผลต่างการผลิตโดยสรุปได้เท่านั้น นโยบายเกี่ยวกับผลต่างจากมาตรฐานเป็นอิสระจากนโยบายการจำแนกต้นทุน กล่าวคือ คุณสามารถเลือกไม่มีนโยบายการจำแนกต้นทุน และเลือกผลต่างต่อกลุ่มต้นทุน เพื่อที่ระบบจะยังคงรวบรวมผลต่างการผลิตตามกลุ่มต้นทุนอยู่





