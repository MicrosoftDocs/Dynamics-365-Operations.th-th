---
title: รายงานการเปรียบเทียบการจัดเก็บราคาสินค้า
description: เรียนรู้วิธีสร้างรายงานการเปรียบเทียบการจัดเก็บราคาสินค้า และจากนั้นเรียกดูและ/หรือส่งออกผลลัพธ์
author: JennySong-SH
ms.date: 01/30/2020
ms.topic: article
ms.prod: ''
ms.technology: ''
ms.search.form: CostAdminWorkspace, CostAnalysisWorkspace, InventItemPriceCompareStorage, InventItemPriceCompareStorageDetailsChart, InventItemPriceCompareStorageDetails
audience: Application User
ms.reviewer: kamaybac
ms.custom: ''
ms.assetid: ''
ms.search.region: Global
ms.search.industry: Manufacturing
ms.author: yanansong
ms.search.validFrom: 2020-03-01
ms.dyn365.ops.version: 10.0.9
ms.openlocfilehash: c9e2ccbe613a4aab40a4f519bbb82a9175d46e72
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8846226"
---
# <a name="compare-item-prices-storage-report"></a>รายงานการเปรียบเทียบการจัดเก็บราคาสินค้า

[!include [banner](../includes/banner.md)]

บทความนี้จะอธิบายถึงวิธีการรันรายงาน **การเปรียบเทียบการจัดเก็บราคาสินค้า** และทำให้ผลลัพธ์พร้อมใช้งานแบบดิจิตอล เป็นหน้าแบบโต้ตอบใน Dynamics 365 Supply Chain Management หรือเป็นเอกสารที่ส่งออกในรูปแบบใดรูปแบบหนึ่ง

เมื่อคุณดูรายงานในเบราเซอร์ของคุณ คอลัมน์และยอดดุลรวมจะมีการปรับปรุงแบบไดนามิก โดยขึ้นอยู่กับโครงร่างที่มีการตั้งค่าคอนฟิกของคุณ คุณสามารถเรียงลำดับผลลัพธ์ กรองข้อมูล ดูรายละเอียดแนวลึกลงในข้อมูล และอื่นๆ

ผลลัพธ์ของรายงานจะถูกจัดเก็บไว้ในเอนทิตี้ข้อมูล **การเปรียบเทียบราคาสินค้า** ซึ่งช่วยให้คุณสามารถกรองข้อมูลและส่งออกผลลัพธ์ไปยังรูปแบบต่างๆ เช่น CSV หรือ Microsoft Excel

รายงาน **การเปรียบเทียบการจัดเก็บราคาสินค้า** มีประโยชน์ในกรณีที่ผลลัพธ์มีหลายรายการ ตัวอย่างเช่น ผลลัพธ์จะประกอบด้วยหลายรายการ ถ้าคุณมีสินค้ามากกว่า 40,000 รายการที่มีราคาสินค้าที่ค้างอยู่ในรุ่นการคิดต้นทุน

## <a name="enable-compare-item-prices-storage"></a>เปิดใช้งานการเปรียบเทียบการจัดเก็บราคาสินค้า

ก่อนที่คุณจะสามารถใช้คุณลักษณะนี้ได้ คุณต้องเปิดใช้งานในระบบของคุณ ผู้ดูแลระบบสามารถใช้การตั้งค่า [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) เพื่อตรวจสอบสถานะของคุณลักษณะและเปิดใช้งานได้ ถ้าจำเป็น ต่อไปนี้มีการแสดงรายการคุณลักษณะเป็น:

- **โมดูล** - การจัดการต้นทุน
- **ชื่อคุณลักษณะ** - เปรียบเทียบการจัดเก็บราคาของสินค้า

## <a name="generate-a-compare-item-prices-storage-report"></a>สร้างรายงานการเปรียบเทียบการจัดเก็บราคาสินค้า

ทำตามขั้นตอนต่อไปนี้เพื่อสร้างและจัดเก็บรายงาน **การเปรียบเทียบการจัดเก็บราคาสินค้า**:

1. ไปที่ **การจัดการต้นทุน > การสอบถามและรายงาน > รายงานต้นทุนที่กำหนดไว้ล่วงหน้า > เปรียบเทียบการจัดเก็บราคาสินค้า**

1. เลือก **สร้าง** เพื่อเปิดบานหน้าต่าง **เปรียบเทียบราคาสินค้า** ตั้งค่าตัวเลือกต่อไปนี้เพื่อกำหนดราคาที่จะเปรียบเทียบในรายงานของคุณ:

    - บน FastTab **พารามิเตอร์** ให้รายงาน **ชื่อ** ที่ไม่ซ้ำกัน และใช้ฟิลด์ในส่วน **ราคาที่ค้างอยู่เพื่อเปรียบเทียบ** และ **ราคาที่ใช้สำหรับการเปรียบเทียบ** เพื่อกำหนดราคาและวันที่ที่จะเปรียบเทียบ
    - บน FastTab **เรกคอร์ดที่จะรวม** ให้ตั้งค่าตัวกรองข้อมูลและข้อจำกัดเพื่อกำหนดข้อมูลที่จะรวมไว้ในรายงาน
    - บน FastTab **รันในพื้นหลัง** ให้ตั้งค่าวิธีการ เวลา และความถี่ที่คุณต้องการสร้างรายงาน
    > [!NOTE]
    > มีการดำเนินการรายงานนี้เสมอโดยเป็นส่วนหนึ่งของชุดงาน

1. เลือก **ตกลง** เพื่อใช้การตั้งค่าของคุณ และปิดบานหน้าต่าง

1. หลังจากชุดงานเสร็จสมบูรณ์แล้ว จะมีการแสดงรายการอยู่บนหน้า **การเปรียบเทียบการจัดเก็บราคาสินค้า** คุณอาจจำเป็นต้องรีเฟรชหน้าเพื่อดูรายงาน

## <a name="explore-the-compare-item-prices-storage-report"></a>สำรวจรายงานการเปรียบเทียบการจัดเก็บราคาสินค้า

หลังจากที่คุณสร้างรายงานแล้ว คุณสามารถดูและสำรวจได้ตลอดเวลาดังต่อไปนี้:

1. ไปที่ **การจัดการต้นทุน > การสอบถามและรายงาน > รายงานต้นทุนที่กำหนดไว้ล่วงหน้า > เปรียบเทียบการจัดเก็บราคาสินค้า**

1. เลือกรายงานจากรายการ

1. ดำเนินการตามข้อใดข้อหนึ่งต่อไปนี้

    - เลือก **ภาพรวม** เพื่อดูภาพรวมของผลลัพธ์ของรายงานของคุณ
    - เลือก **ดูรายละเอียด** เพื่อดูมุมมองโดยละเอียดเพิ่มเติมของรายงานของคุณ

1. หลังจากที่มุมมองที่เลือกเปิดขึ้น คุณสามารถดำเนินการต่อไปนี้:

    - เลือกส่วนหัวของคอลัมน์ใดๆ เกือบทั้งหมดเพื่อเรียงลำดับหรือกรองข้อมูลตารางตามค่าในคอลัมน์นั้น เช่นเดียวกับฟอร์มมาตรฐานส่วนใหญ่ใน Supply Chain Management โปรดทราบว่า คุณไม่สามารถเรียงลำดับหรือกรองข้อมูลคอลัมน์ **ราคาเปลี่ยนแปลงสุทธิ %** ได้ เนื่องจากฟิลด์นี้เป็นฟิลด์ที่มีการคำนวณ
    - เลือก **การแสดงมิติ** เพื่อเปิดบานหน้าต่างที่ซึ่งคุณสามารถเลือกคอลัมน์มิติที่จะรวมไว้ในฟอร์ม ตั้งค่า **บันทึกการตั้งค่า** เป็น **ใช่** ถ้าคุณต้องการบันทึกการตั้งค่าเหล่านี้ ดังนั้นจะมีการเก็บรักษาไว้ในครั้งต่อไปที่คุณเปิดรายงาน เลือก **ตกลง** เพื่อใช้การตั้งค่าของคุณและปิด
    - เลือกแถวใดก็ได้ในฟอร์ม แล้วเลือก **ดูรายละเอียด** เพื่อดูข้อมูลเพิ่มเติมเกี่ยวกับสินค้าที่เลือก คุณจะสามารถดูรายละเอียดแนวลึกของข้อมูลจากที่นี่ได้
    - เลือกแถวใดก็ได้ในแบบฟอร์ม แล้วเลือก **ดูแผนภูมิเปรียบเทียบ** เพื่อดูการแสดงผลกราฟิกแบบโต้ตอบของผลลัพธ์ของคุณตามที่เกี่ยวข้องกับสินค้าที่คุณเลือก คุณสามารถสำรวจผลลัพธ์เหล่านี้ได้ด้วยการเลือกองค์ประกอบแบบกราฟิกต่างๆ ในแผนภูมิและสัญลักษณ์ของแผนภูมิ
    - เลือกแถวใดก็ได้ในฟอร์ม แล้วเลือก **ดูรายละเอียดการคำนวณ** เพื่อดูข้อมูลเพิ่มเติมเกี่ยวกับการคำนวณที่เกี่ยวข้องกับสินค้าที่เลือก คุณจะสามารถดูรายละเอียดแนวลึกของข้อมูลจากที่นี่ได้

## <a name="export-the-compare-item-prices-storage-report"></a>ส่งออกรายงานการเปรียบเทียบการจัดเก็บราคาสินค้า

แต่ละรายงานที่คุณสร้างจะถูกจัดเก็บไว้ในเอนทิตี้ข้อมูล **การเปรียบเทียบราคาสินค้า** คุณสามารถใช้คุณลักษณะการจัดการข้อมูลมาตรฐานของ Supply Chain Management เพื่อส่งออกข้อมูลจากเอนทิตี้นี้ไปยังรูปแบบข้อมูลใดๆ ที่ได้รับการสนับสนุน ซึ่งรวมถึง CSV หรือ Microsoft Excel

ต่อไปนี้เป็นตัวอย่างของวิธีการส่งออกรายงาน **การเปรียบเทียบการจัดเก็บราคาสินค้า**:

1. ไปที่ **การจัดการระบบ > พื้นที่ทำงาน > การจัดการข้อมูล**

1. เลือกปุ่ม **ส่งออก** ในส่วน **การจัดการข้อมูล**

1. หน้า **ส่งออก** จะเปิดขึ้น ซึ่งคุณจะใช้เพื่อตั้งค่างานการส่งออกของคุณ เริ่มต้นด้วยการตั้ง **ชื่อกลุ่ม** ให้กับงานของคุณ

1. ในส่วน **เอนทิตี้ที่เลือก** ให้เลือก **เพิ่มเอนทิตี้** เพื่อเปิดกล่องโต้ตอบที่ซึ่งคุณสามารถตั้งค่าตัวเลือกต่อไปนี้:

    - **ชื่อเอนทิตี้** - เลือก **การเปรียบเทียบราคาสินค้า**
    - **รูปแบบข้อมูลเป้าหมาย** - เลือกรูปแบบที่คุณต้องการส่งออกไป

1. เลือก **เพิ่ม** เพื่อเพิ่มแถวใหม่ แล้วเลือก **ปิด** เพื่อปิดกล่องโต้ตอบ

1. โดยปกติแล้วคุณจะส่งออกรายงานครั้งละหนึ่งฉบับ เมื่อต้องการทำเช่นนี้ ให้ตั้งค่า **ตัวกรอง** สำหรับแถวที่คุณเพิ่งเพิ่มไปยังบานหน้าต่าง **การสอบถาม** การทำเช่นนี้จะช่วยให้คุณสามารถกำหนดว่ารายงานใดจากเอนทิตี้ **การเปรียบเทียบราคาสินค้า** ที่คุณต้องการรวมไว้ในการส่งออกของคุณ ตั้งค่าตัวเลือกตัวกรองต่อไปนี้เพื่อส่งออกรายงานฉบับเดียว:

    - บนแท็บ **ช่วง** ให้เลือก **เพิ่ม** เพื่อเพิ่มแถวใหม่
    - ตั้งค่า **ตาราง** เป็น **การเปรียบเทียบราคาสินค้า**
    - ตั้งค่า **ตารางสืบทอด** เป็น **การเปรียบเทียบราคาสินค้า**
    - ตั้งค่า **ฟิลด์** เป็นฟิลด์ที่คุณต้องการกรองข้อมูล โดยปกติแล้วคุณจะใช้ **ชื่อในการดำเนินการ** หรือ **เวลาในการดำเนินการ**
    - กำหนด **เงื่อนไข** ให้กับค่าจากฟิลด์ที่เลือกของคุณซึ่งคุณต้องการค้นหา (ชื่อของรายงาน หรือเวลาที่มีการสร้างรายงาน อย่างใดอย่างหนึ่ง)
    - ถ้าจำเป็น ให้เพิ่มแถวเพิ่มเติมในตาราง **ช่วง** จนกว่าคุณจะระบุรายงานที่คุณกำลังค้นหาโดยเฉพาะ

1. เลือก **ตกลง** เพื่อบันทึกการตั้งค่าของคุณและปิด

1. เลือก **บันทึก** เพื่อบันทึกการตั้งค่าการส่งออกของคุณ

1. เปิดแท็บ **ตัวเลือกการส่งออก** และเลือก **ส่งออกเดี๋ยวนี้** เพื่อสร้างไฟล์การส่งออก

1. หน้า **สรุปการดำเนินการ** จะเปิดขึ้น ซึ่งคุณสามารถดูสถานะของงานการส่งออกของคุณและรายการเอนทิตี้ที่มีการส่งออก เลือกเอนทิตี้ **เปรียบเทียบราคาสินค้า** ที่แสดงรายการอยู่ในพื้นที่ **สถานะการประมวลผลเอนทิตี้** และจากนั้น เลือก **ดาวน์โหลดไฟล์** เพื่อดาวน์โหลดข้อมูลที่ส่งออกจากเอนทิตี้นั้น

สำหรับข้อมูลเพิ่มเติมเกี่ยวกับวิธีการใช้การจัดการข้อมูลเพื่อส่งออกข้อมูล โปรดดู [ภาพรวมของงานนำเข้าและส่งออกข้อมูล](../../fin-ops-core/dev-itpro/data-entities/data-import-export-job.md)


[!INCLUDE[footer-include](../../includes/footer-banner.md)]