---
title: กลุ่มการคำนวณ BOM
description: บทความนี้แสดงข้อมูลเกี่ยวกับกลุ่มการคำนวณของสูตรการผลิต (BOM) และวิธีการตั้งค่าเหล่านั้น เมื่อต้องการรันการคำนวณ BOM คุณจะต้องตั้งค่ากลุ่มการคำนวณ และกำหนดค่าให้กับสินค้าแต่ละรายการ หรือตั้งค่ากลุ่มการคำนวณเริ่มต้น ดังนั้นการตั้งค่าการคำนวณจากกลุ่มการคำนวณจะใช้เป็นค่าเริ่มต้นในหน้า การคำนวณ BOM ในขณะที่คำนวณ BOM
author: AndersGirke
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: BOMCalcGroup, BOMCalcTable, BOMCalcTrans, InventItemPrice
audience: Application User
ms.reviewer: josaw
ms.search.scope: Core, Operations
ms.custom: 94063
ms.assetid: 63e1b7dc-c2c5-41b0-81ed-e3e02d1b39e0
ms.search.region: Global
ms.search.industry: Manufacturing
ms.author: shylaw
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 55bca29016e06b6ed71c0f1a4aa412401976ebdd
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: th-TH
ms.lasthandoff: 01/29/2019
ms.locfileid: "362889"
---
# <a name="bom-calculations-groups"></a>กลุ่มการคำนวณ BOM

[!include [banner](../includes/banner.md)]

บทความนี้แสดงข้อมูลเกี่ยวกับกลุ่มการคำนวณของสูตรการผลิต (BOM) และวิธีการตั้งค่าเหล่านั้น เมื่อต้องการรันการคำนวณ BOM คุณจะต้องตั้งค่ากลุ่มการคำนวณ และกำหนดค่าให้กับสินค้าแต่ละรายการ หรือตั้งค่ากลุ่มการคำนวณเริ่มต้น ดังนั้นการตั้งค่าการคำนวณจากกลุ่มการคำนวณจะใช้เป็นค่าเริ่มต้นในหน้า การคำนวณ BOM ในขณะที่คำนวณ BOM 

ต้องใช้กลุ่มการคำนวณเริ่มต้นในหน้า **พารามิเตอร์การจัดการสินค้าคงคลังและคลังสินค้า** หรือต้องใช้กลุ่มการคำนวณเฉพาะผลิตภัณฑ์ในหน้า **รายละเอียดผลิตภัณฑ์ที่นำออกใช้** ก่อนอื่น ระบบจะค้นหาการตั้งค่ากลุ่มการคำนวณในหน้า **รายละเอียดผลิตภัณฑ์ที่นำออกใช้** ถ้าไม่พบกลุ่มการคำนวณ ระบบจะค้นหาในหน้า **พารามิเตอร์การจัดการสินค้าคงคลังและคลังสินค้า** ถ้าระบบไม่สามารถค้นหากลุ่มการคำนวณ ผู้ใช้จะได้รับข้อผิดพลาดในระหว่างการคำนวณ กลุ่มการคำนวณประกอบด้วยนโยบายสำหรับโมเดลราคาต้นทุน โมเดลราคาขาย และรายการตรวจสอบคำเตือน การตั้งค่าการคำนวณจากกลุ่มการคำนวณจะใช้เป็นค่าเริ่มต้นในหน้า **การคำนวณ BOM** ในขณะที่คำนวณ BOM

## <a name="purposes-of-bom-calculation-groups"></a>วัตถุประสงค์ของกลุ่มการคำนวณ BOM
คุณกำหนดกลุ่มการคำนวณ BOM ให้กับสินค้าด้วยเหตุผลหลายประการ:

-   โดยการตั้งค่าฟิลด์ **โมเดลราคาต้นทุน** คุณระบุแหล่งมาของข้อมูลการจัดสรรต้นทุนสำหรับส่วนประกอบที่ซื้อในระหว่างการคำนวณต้นทุนที่วางแผนไว้ของสินค้าที่ผลิต ผู้ผลิตบางรายคำนวณต้นทุนที่วางแผนไว้โดยใช้ข้อตกลงทางการค้าของราคาซื้อสำหรับส่วนประกอบที่ซื้อหรือเกณฑ์อื่น เช่น เรกคอร์ดราคาซื้อในเวอร์ชันการคิดต้นทุน
-   คุณสามารถระบุวิธีการใช้ข้อมูลของสินค้าเพื่อคำนวณหาราคาขายที่แนะนำ โดยการตั้งค่าฟิลด์ **โมเดลราคาขาย** คุณสามารถระบุราคาขายของสินค้าหรือกลุ่มต้นทุน โดยราคาขายที่คำนวณได้นั้นอาจมาจากแนวทางการคำนวณแบบ Rolled-Price ที่ยึดตามเรกคอร์ดราคาขายของส่วนประกอบ ราคาขายที่คำนวณสามารถสะท้อนให้เห็นถึงวิธีการราคาสะสมตามเรกคอร์ดราคาขายของส่วนประกอบ หรืออีกวิธีหนึ่ง ราคาขายที่คำนวณสามารถสะท้อนให้เห็นถึงวิต้นทุนบวกการเพิ่มราคาที่ยึดตามต้นทุนของส่วนประกอบและเปอร์เซ็นต์กำไรที่เชื่อมโยงอยู่กับกลุ่มต้นทุนของสินค้านั้น
-   โดยการใช้ฟิลด์ **หยุดการกระจาย** คุณสามารถบ่งชี้ว่าสินค้าที่ผลิตควรถือเป็นสินค้าที่ซื้อเพื่อวัตถุประสงค์การรวบรวมต้นทุนในระหว่างการคำนวณ BOM สถานการณ์ทั่วไปได้แก่สินค้าที่ซื้อซึ่งมีการผลิตบางครั้งหรือสินค้าที่ผลิตซึ่งขณะนี้ถูกซื้อ เริ่มแรกสินค้าจะถูกกำหนดเป็นสินค้าที่ผลิตเพื่อกำหนดBOM และข้อมูลกระบวนการผลิต และเพื่อสนับสนุนใบสั่งผลิตสำหรับสินค้า อย่างไรก็ตาม แฟล็ก **หยุดการกระจาย** ป้องกันไม่ให้การคำนวณต้นทุนใช้ BOM และกระบวนการผลิตของสินค้า แต่การคำนวณ BOM จะใช้ต้นทุนที่ระบุของสินค้าแทน

## <a name="calculation-groups"></a>กลุ่มการคำนวณ
คุณกำหนดกลุ่มการคำนวณภายใต้ **การตั้งค่านโยบายต้นทุนที่กำหนดไว้ล่วงหน้า** ในการจัดการต้นทุน กลุ่มการคำนวณที่ถูกกำหนดให้กับสินค้าช่วยให้คุณสามารถระบุวิธีการที่ราคาต้นทุนหรือราคาขายของส่วนประกอบ ตามคำแนะนำตามกลุ่มการคำนวณ ถูกค้นหาสำหรับการคำนวณอย่างไร ในหน้า **กลุ่มการคำนวณ** คุณสามารถกำหนดโมเดลราคาต้นทุน โมเดลราคาต้นทุนสำรอง โมเดลราคาขาย และคำเตือนได้

### <a name="cost-price-model"></a>โมเดลราคาต้นทุน

มีตัวเลือกสี่รายการสำหรับฟิลด์ **โมเดลราคาต้นทุน** :

-   **ราคาต้นทุนสินค้า**– มีการใช้ราคาต้นทุนจากตาราง **ผลิตภัณฑ์ที่นำออกใช้** หรือชุดของมิติสินค้าที่จะใช้เป็นราคาต้นทุน
-   **ราคาซื้อสินค้า**– มีการใช้ราคาซื้อจากฟิลด์ **ราคาต้นทุน** ในแท็บ **การซื้อ** ของหน้า **รายการผลิตภัณฑ์ที่นำออกใช้**
-   **ข้อตกลงทางการค้า**– คุณสามารถตั้งค่าคอนฟิกข้อตกลงทางการค้าสำหรับชุดเฉพาะของสินค้าและผู้จัดจำหน่าย หรือสำหรับไซต์ที่ระบุ จากนั้น เมื่อคุณเลือกตัวเลือก **ข้อตกลงทางการค้า** ที่นี่ ข้อตกลงทางการค้าที่คุณสร้างขึ้นสำหรับราคาซื้อร่วมกับสินค้าและไซต์จะถูกนำมาใช้
-   **ราคาสินค้าคงคลัง**– ค่าสินค้าคงคลังปัจจุบันสำหรับสินค้าที่ใช้ในการคำนวณต้นทุนต่อหน่วยในการคำนวณ BOM ราคาต้นทุนต่อหน่วยถูกคำนวณเฉพาะเมื่อปริมาณที่ลงรายการบัญชีและปริมาณที่มีอยู่จริงมากกว่า 0 (ศูนย์)

### <a name="alternative-cost-price"></a>ราคาต้นทุนสำรอง

ฟิลด์ **ราคาต้นทุนสำรอง** มีตัวเลือกเดียวกันกับฟิลด์ **โมเดลราคาต้นทุน** อย่างไรก็ตาม ฟิลด์นี้ถูกใช้เมื่อไม่พบราคาในโมเดลราคาต้นทุนหลักเท่านั้น

### <a name="sales-price-model"></a>โมเดลราคาขาย

มีตัวเลือกสองรายการสำหรับการคำนวณของฟิลด์ **ราคาขาย** :

-   **กลุ่มต้นทุน**– เมื่อเลือกตัวเลือกนี้ ราคาขายจะถูกคำนวณตามราคาต้นทุนและเปอร์เซ็นต์การตั้งค่ากำไรจากกลุ่มต้นทุน
-   **ราคาขายสินค้า**– เมื่อเลือกตัวเลือกนี้ ราคาขายบน FastTab **การขาย** จากตารางผลิตภัณฑ์ที่นำออกใช้จะถูกนำมาใช้

### <a name="stop-explosion"></a>หยุดการกระจาย

กล่องกาเครื่องหมาย **หยุดการกระจาย** ถูกนำมาใช้เพื่อบ่งชี้ว่าสินค้าที่ผลิตควรถือเป็นสินค้าที่ซื้อเมื่อใด โดยทั่วไปแล้ว คุณจะปล่อยให้ล่องกาเครื่องหมาย **หยุดการกระจาย** ว่างไว้ เมื่อเลือกกล่องกาเครื่องหมายนี้ คุณสามารถระบุว่าสินค้าที่ผลิตต้องถูกพิจารณาเป็นส่วนประกอบที่ซื้อแทนส่วนประกอบที่ผลิตสำหรับวัตถุประสงค์การคำนวณ BOM โดยขึ้นอยู่กับไซต์ ต้นทุนของสินค้ายังคงถูกคำนวณโดยการใช้การคำนวณ BOM การกระจายของแผนการใบสั่งซื้อและใบสั่งผลิตจะหยุดที่ BOM ที่มีส่วนประกอบที่เกี่ยวข้องกับกลุ่มการคำนวณที่กล่องกาเครื่องหมาย **หยุดการกระจาย** ถูกเลือกไว้ การจัดกำหนดการหลักสร้างแผนการใบสั่งบน BOM เอง ซึ่งไม่ได้อยู่ในรายการที่รวมอยู่ใน BOM โดยทั่วไป โดยการเลือกกล่องกาเครื่องหมายนี้ คุณระบุว่าต้นทุนจะไม่ถูกเพิ่มลงในการคำนวณ BOM สำหรับสินค้าที่มีกลุ่มการคำนวณนี้

### <a name="warnings"></a>คำเตือน

ใน  FastTab **คำเตือน** คุณเลือกตัวเลือกสำหรับข้อความเตือนใดๆ ที่ผู้ใช้ควรได้รับเมื่อทำการคำนวณ BOM 

ตัวอย่างเช่น ถ้าคุณเลือกกล่องกาเครื่องหมาย **ไม่มี BOM** ผู้ใช้จะได้รับคำเตือนถ้าพบ ไม่มีเวอร์ชัน BOM ที่ใช้งานอยู่ สำหรับส่วนประกอบใดส่วนประกอบหนึ่งหรือสินค้าหลักที่รันการคำนวณ BOM ถ้าคุณเลือกกล่องกาเครื่องหมาย **ไม่มีกระบวนการผลิต** ผู้ใช้จะได้รับคำเตือนถ้าพบ ไม่มีเวอร์ชันกระบวนการผลิตที่ใช้งานอยู่ ถ้าคุณกำลังใช้ทรัพยากรในกระบวนการผลิตและการดำเนินงานของคุณ คุณสามารถกำหนดให้ระบบตรวจหาทรัพยากรดังกล่าวได้ จากนั้น ถ้าไม่พบทรัพยากรบนรายการใดๆ ในกระบวนการผลิตที่ใช้งานอยู่ ผู้ใช้จะได้รับคำเตือน 

นอกจากนี้ คุณยังสามารถตรวจสอบความถูกต้องและตรวจสอบปริมาณการใช้ได้ ปริมาณการใช้คือปริมาณในกระบวนการผลิตเฉพาะ โดยทั่วไปแล้วจะแสดงถึงระยะเวลาที่ต้องใช้เพื่อทำการดำเนินงานเฉพาะสำหรับกระบวนการผลิต คุณสามารถตรวจสอบได้ว่าสินค้ามีราคาต้นทุนหรือไม่ ถ้าไม่มีราคาต้นทุนที่ใช้งานอยู่สำหรับสินค้า จะไม่มีการเพิ่มต้นทุนลงในการคำนวณ BOM 

นอกจากนี้คุณยังสามารถตรวจสอบและตรวจสอบความถูกต้องของอายุของราคาต้นทุน ตัวอย่างเช่น ป้อน **60** เพื่อบ่งชี้ว่าราคาต้นทุนต่อหน่วยต้องถูกประเมินหลังจาก 60 วัน ถ้าถึงขีดจำกัดนี้ ระบบจะสร้างการเตือน ตัวอย่างเช่น ราคาต้นทุนถูกป้อนสำหรับสินค้าในเดือนมกราคมของปีนี้ ถ้าขณะนี้เป็นเดือนสิงหาคม ซึ่งมากกว่า 60 วันหลังจากที่ราคาต้นทุนถูกป้อน ผู้ใช้จะได้รับคำเตือนเมื่อรันการคำนวณ BOM คุณสามารถป้อนเปอร์เซ็นต์ในฟิลด์ **กำไรส่วนเกินขั้นต่ำ** ค่านี้แสดงจุดที่ไม่ตรงกับกำไรส่วนเกินขั้นต่ำ ถ้าไม่ตรงกำไรผันแปรสำหรับส่วนประกอบเฉพาะ ผู้ใช้จะได้รับคำเตือน ดังนั้น ฟิลด์นี้ช่วยรับประกันว่าคุณจะไม่ตัดต้นทุนและต้นทุนการถือครองเพิ่มเติมที่อาจจำเป็นต้องใช้สำหรับสินค้าของคุณต่ำเกินไป

### <a name="default-setup-in-inventory-and-warehouse-management-parameters"></a>การตั้งค่าเริ่มต้นในพารามิเตอร์การจัดการสินค้าคงคลังและคลังสินค้า

เนื่องจากต้องใช้กลุ่มการคำนวณเพื่อรันการคำนวณ คุณต้องตั้งค่ากลุ่มการคำนวณเริ่มต้นในพารามิเตอร์การบริหารสินค้าคงคลัง การตั้งค่านี้ช่วยให้บริษัทสามารถมีกลุ่มต้นทุนมาตรฐานและการตั้งค่ากำไรสำหรับสินค้าทั้งหมด จากนั้น ถ้าสินค้าหนึ่งๆ มีความต้องการของการคำนวณพิเศษ ผู้ใช้สามารถกำหนดกลุ่มการคำนวณอื่นให้กับสินค้า โดยทั่วไปแล้ว คุณสามารถตั้งค่ากลุ่มการคำนวณบนรายการส่วนประกอบ BOM แทนสินค้า BOM อย่างไรก็ตาม เมื่อข้อความเตือนแสดงขึ้น สามารถใช้กลุ่มการคำนวณได้ กลุ่มการคำนวณที่ถูกกำหนดให้กับรายการแทนที่ค่าเริ่มต้นที่ตั้งค่าในพารามิเตอร์การบริหารสินค้าคงคลัง 

คุณสามารถตั้งค่าพารามิเตอร์เริ่มต้นที่ **การจัดการต้นทุน** &gt; **การตั้งค่านโยบายการบัญชีสินค้าคงคลัง** &gt; **พารามิเตอร์** &gt; **การบัญชีสินค้าคงคลัง** &gt; **กลุ่มการคำนวณได้** โดยการตั้งค่ากลุ่มการปรับเปลี่ยนเริ่มต้น คุณสามารถกำหนดเงื่อนไขคำเตือนที่จะแสดงให้กับผู้ใช้ระหว่างกระบวนการคำนวณ BOM ถ้าส่วนประกอบที่เลือกอาจทำให้เกิดข้อผิดพลาดในการคำนวณ

### <a name="view-warning-messages-on-the-complete-page"></a>ดูข้อความคำเตือนบนหน้าเสร็จสมบูรณ์

การคำนวณ BOM สร้างข้อความคำเตือน คุณสามารถดูคำเตือนเกี่ยวกับรายการที่เลือก ตัวอย่างเช่น ในการขายและการตลาด สร้างใบสั่งขายใหม่สำหรับสินค้า D0001 จากนั้น ในบรรทัดใบสั่งขาย ในเมนู **อัพเดตรายการ** คลิก **คำนวณตาม BOM/สูตร** เพื่อดูรายละเอียดการคำนวณและคำเตือน คุณยังสามารถดูผลลัพธ์การคำนวณ BOM ในหน้า **เสร็จสมบูรณ์** สำหรับข้อความคำเตือน มีเงื่อนไขแจ้งเตือนสองเงื่อนไขที่ใช้ได้เฉพาะกับสินค้าที่ผลิตเท่านั้น และมีเงื่อนไขแจ้งเตือนสี่เงื่อนไขที่สามารถใช้กับสินค้าประเภทใดก็ได้
-   แจ้งเมื่อสินค้าที่ผลิตไม่มี BOM ใดใช้งานอยู่
-   แจ้งเมื่อสินค้าที่ผลิตไม่มีกระบวนการผลิตใดใช้งานอยู่
-   แจ้งเมื่อสินค้าในบรรทัด BOM มีปริมาณเป็น 0 (ศูนย์)
-   แจ้งเมื่อสินค้าในบรรทัด BOM มีต้นทุนเป็น 0 (ศูนย์) หรือเมื่อสินค้านั้นไม่มีเรกคอร์ดต้นทุน
-   แจ้งเมื่อสินค้าในบรรทัด BOM มีต้นทุนที่มีอายุเกินจำนวนวันที่ระบุไว้ โดยคำเตือนที่ปรากฏจะมาจากการเปรียบเทียบระหว่างวันที่คำนวณกับจำนวนวันสำหรับใช้เป็นอายุสูงสุดของต้นทุนที่ระบุไว้
-   แจ้งเมื่อสินค้าในบรรทัด BOM มีเปอร์เซ็นต์กำไรต่ำกว่าที่คุณต้องการ

คุณสามารถกำหนดกลุ่มการคำนวณ BOM หลายรายการโดยขึ้นอยู่กับความต้องการของคุณสำหรับการเปลี่ยนแปลงในข้อความเตือน ตัวอย่างเช่น กลุ่มการคำนวณ BOM หนึ่งที่มีเงื่อนไขคำเตือนที่เกี่ยวกับ BOM ที่ใช้งานอยู่ ปริมาณส่วนประกอบเป็น 0 (ศูนย์) และต้นทุนของส่วนประกอบเป็น 0 (ศูนย์) อาจเพียงพอ เมื่อคุณเริ่มต้นการคำนวณ BOM คุณสามารถแทนที่เงื่อนไขการแจ้งเตือนที่เชื่อมโยงอยู่กับกลุ่มการคำนวณ BOM นอกจากนี้คุณยังสามารถเพิ่มหรือลบเงื่อนไขคำเตือน ตัวอย่างเช่น ถ้าสถานการณ์ปัจจุบันไม่เกี่ยวข้องกับข้อมูลการกำหนดเส้นทาง คุณสามารถลบเงื่อนไขการแจ้งเตือนเกี่ยวกับกระบวนการผลิตที่ใช้งานอยู่ **หมายเหตุ:** เวลาและการเข้างานประกอบด้วยหน้า **กลุ่มการคำนวณ** แต่หน้านั้นไม่มีความสัมพันธ์กับกลุ่มการคำนวณ BOM ในเวลาและการเข้างาน ผู้ปฏิบัติงานสามารถถูกกำหนดให้กับกลุ่มการคำนวณที่สะท้อนถึงการจัดกลุ่มของผู้ปฏิบัติงานที่เกี่ยวข้องกับหัวหน้างานหรือผู้จัดการเดียวกัน การคำนวณการลงทะเบียนผู้ปฏิบัติงานสามารถกระทำได้โดยอัตโนมัติหรือด้วยตนเองโดยหัวหน้างานหรือผู้จัดการ



