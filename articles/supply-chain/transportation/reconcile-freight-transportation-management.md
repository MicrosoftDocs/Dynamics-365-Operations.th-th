---
title: "กระทบยอดการขนส่งในการจัดการการขนส่ง"
description: "บทความนี้อธิบายถึงกระบวนการกระทบยอดการขนส่ง"
author: YuyuScheller
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: TMSAuditMaster, TMSFreightBillInvoiceReconcile, TMSFreightBillSummary, TMSFreightBillType, TMSFreightMatchReason, TMSInvoiceTable
audience: Application User
ms.reviewer: yuyus
ms.search.scope: Core, AX 7.0.0, Operations, UnifiedOperations
ms.custom: 89983
ms.assetid: bc34a9b1-0c11-4797-b463-25409cf98ca8
ms.search.region: Global
ms.search.industry: Distribution
ms.author: yuyus
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 0e9dd669ff08c02a8bbb1f83e19dfa62298f317b
ms.contentlocale: th-th
ms.lasthandoff: 09/29/2017

---

# <a name="reconcile-freight-in-transportation-management"></a>กระทบยอดการขนส่งในการจัดการการขนส่ง

[!include[banner](../includes/banner.md)]


บทความนี้อธิบายถึงกระบวนการกระทบยอดการขนส่ง

การกระทบยอดการขนส่งสามารถทำได้ด้วยตนเอง หรือคุณสามารถตั้งค่าให้เกิดขึ้นโดยอัตโนมัติ เมื่อต้องการใช้การกระทบยอดการขนส่งโดยอัตโนมัติ คุณจะต้องตั้งค่าต้นแบบการตรวจสอบซึ่งคุณสามารถกำหนดเงื่อนไขที่เป็นตัวกำหนดว่าจะจับคู่บิลการขนส่งใดโดยอัตโนมัติ

## <a name="the-freight-reconciliation-process"></a>กระบวนการกระทบยอดการขนส่ง
อัตราค่าขนส่งจะถูกคำนวณโดยกลไกจัดการอัตราที่เชื่อมโยงกับผู้ขนส่งสินค้าที่เกี่ยวข้อง เมื่อโหลดได้รับการยืนยันแล้ว จะมีการสร้างบิลค่าขนส่ง และอัตราค่าขนส่งจะถูกโอนย้ายไป อัตราค่าขนส่งจะถูกแบ่งเป็นค่าธรรมเนียมเบ็ดเตล็ดของเอกสารต้นทางที่เกี่ยวข้อง (ใบสั่งซื้อ ใบสั่งขาย และ/หรือใบสั่งโอนย้าย) ขึ้นอยู่กับการตั้งค่าที่ใช้สำหรับกระบวนการเรียกเก็บเงินทั่วไป กระบวนการกระทบยอดการขนส่ง (ซึ่งเรียกว่ากระบวนการจับคู่) สามารถเริ่มต้นได้ทันทีที่ใบแจ้งหนี้ค่าขนส่งจากผู้ขนส่งสินค้ามาถึง ใบแจ้งหนี้อาจได้รับทางอิเล็กทรอนิกส์หรือแบบกระดาษ ถ้าได้รับใบแจ้งหนี้แบบกระดาษ คุณสามารถสร้างใบแจ้งหนี้ทางอิเล็กทรอนิกส์ได้โดยใช้บิลค่าขนส่งเป็นแม่แบบ 

[![กระบวนการกระทบยอดการขนส่ง](./media/freight-reconcilation-process.jpg)](./media/freight-reconcilation-process.jpg)

## <a name="manual-reconciliation"></a>การกระทบยอดด้วยตนเอง
ถ้าคุณกำลังกระทบยอดการขนส่งด้วยตนเอง คุณต้องจับคู่แต่ละบรรทัดในใบแจ้งหนี้กับบรรทัดในบิลค่าขนส่งของโหลดที่มีการออกใบแจ้งหนี้ คุณทำการจับคู่นี้ได้ที่หน้า **การจับคู่บิลค่าขนส่งและใบแจ้งหนี้** ถ้าจำนวนเงินในบรรทัดในใบแจ้งหนี้ไม่ตรงกับจำนวนเงินในบิลค่าขนส่ง คุณต้องเลือกเหตุผลการกระทบยอดของจำนวนเงินที่ต่างกัน ถ้ามีเหตุผลของการกระทบยอดหลายเหตุผล คุณสามารถแบ่งจำนวนเงินที่ไม่ตรงกันสำหรับแต่ละเหตุผลได้ เหตุผลของการกระทบยอดเป็นตัวกำหนดวิธีการลงรายการบัญชียอดผลต่างในบัญชีแยกประเภททั่วไป เมื่อมีการพิจารณาการกระทบยอดของจำนวนเงินทั้งหมดในใบแจ้งหนี้ จะถูกส่งเพื่อขอการอนุมัติ และจากนั้นจะมีการลงรายการบัญชีสมุดรายวัน ภาพประกอบต่อไปนี้แสดงวิธีการสร้างใบแจ้งหนี้ค่าขนส่งและดำเนินการกระทบยอดการขนส่งใน Microsoft Dynamics 365 for Finance and Operations 
[![งานการกระทบยอดการขนส่งใน Dynamics AX](./media/processflowforfreightreconciliation.jpg)](./media/processflowforfreightreconciliation.jpg)
## <a name="automatic-reconciliation"></a>การกระทบยอดอัตโนมัติ
เมื่อต้องการใช้การกระทบยอดอัตโนมัติ คุณต้องระบุกำหนดการสำหรับการกระทบยอด และใบแจ้งหนี้และผู้ขนส่งสินค้าที่จะใช้ การจับคู่รายการใบแจ้งหนี้และบิลค่าขนส่งจะเสร็จสิ้นตามการตั้งค่าของชนิดต้นแบบการตรวจสอบและบิลค่าขนส่ง หลังจากที่คุณรันการกระทบยอดอัตโนมัติ คุณต้องจัดการกับใบแจ้งหนี้ใดๆ ที่ระบบไม่สามารถจับคู่ได้ จากนั้นคุณต้องประมวลผลใบแจ้งหนี้เหล่านี้ด้วยตนเองก่อนที่คุณจะสามารถลงรายการบัญชีใบแจ้งหนี้ทั้งหมดสำหรับการชำระเงิน




