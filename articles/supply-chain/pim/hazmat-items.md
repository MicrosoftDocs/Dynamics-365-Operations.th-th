---
title: วัตถุอันตรายในผลิตภัณฑ์ ใบสั่ง การจัดส่ง และการบรรทุก
description: บทความนี้อธิบายถึงวิธีการตั้งค่าคุณสมบัติของวัตถุอันตรายสำหรับผลิตภัณฑ์ที่นำออกใช้ วิธีการกำหนดค่าจำกัดสินค้าคงคลังสำหรับสินค้าอันตราย และวิธีการรวมวัตถุอันตรายในใบสั่งขาย การจัดส่ง หรือการบรรทุก
author: t-benebo
ms.date: 06/10/2020
ms.topic: article
ms.prod: ''
ms.technology: ''
audience: Application User
ms.reviewer: kamaybac
ms.search.region: Global
ms.author: benebotg
ms.search.validFrom: 2020-06-10
ms.dyn365.ops.version: 10.0.11
ms.openlocfilehash: eaae3ce4916465cd57da65eaa217c40f9c3ea88a
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8860709"
---
# <a name="hazardous-materials-in-products-orders-shipments-and-loads"></a>วัตถุอันตรายในผลิตภัณฑ์ ใบสั่ง การจัดส่ง และการบรรทุก

[!include [banner](../includes/banner.md)]

บทความนี้อธิบายถึงวิธีการตั้งค่าคุณสมบัติของวัตถุอันตรายสำหรับผลิตภัณฑ์ที่นำออกใช้ วิธีการกำหนดค่าจำกัดสินค้าคงคลังสำหรับสินค้าอันตราย และวิธีการรวมวัตถุอันตรายในใบสั่งขาย การจัดส่ง หรือการบรรทุก

## <a name="set-hazardous-material-specifications-for-products"></a>กำหนดข้อมูลจำเพาะเกี่ยวกับวัตถุอันตรายสำหรับผลิตภัณฑ์

หลังจากที่คุณกำหนดกฎระเบียบเกี่ยวกับวัตถุอันตรายแล้วและตั้งค่ารหัสการอ้างอิงที่เกี่ยวข้องตามที่อธิบายไว้ใน [ตั้งค่าวัตถุอันตราย](hazmat-setup.md) แล้ว คุณสามารถเชื่อมโยงข้อมูลนี้กับสินค้าที่นำออกใช้ได้ ข้อความการจัดส่งสำหรับเอกสารการจัดส่งจะถูกดึงมาจากข้อมูลวัตถุอันตรายสำหรับสินค้าที่นำออกใช้

โดยเป็นส่วนหนึ่งของกระบวนการในการเชื่อมโยงสินค้าที่นำออกใช้กับวัตถุอันตราย คุณต้องระบุรหัสกฎระเบียบและวัตถุ รหัสกฎระเบียบที่แตกต่างกันอาจเชื่อมโยงกับสินค้า ทั้งนี้ขึ้นอยู่กับวิธีการขนส่ง และคุณสามารถเชื่อมโยงกฎระเบียบและรหัสวัตถุหลายรายการกับสินค้าแต่ละรายการได้

เมื่อต้องการตั้งค่าผลิตภัณฑ์ที่นำออกใช้เป็นวัตถุอันตราย ให้ทำตามขั้นตอนเหล่านี้

1. ไปยัง **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์ที่นำออกใช้**
1. เลือกหรือสร้างผลิตภัณฑ์เพื่อเปิดหน้า **รายละเอียดผลิตภัณฑ์ที่นำออกใช้**
1. บนแท็บด่วน **จัดการสินค้าคงคลัง** ตั้งค่าตัวเลือก **วัตถุอันตราย** เป็น **ใช่** การตั้งค่านี้จะระบุว่าสินค้าเป็นสินค้าอันตรายและใช้เมื่อมีการพิมพ์เอกสารประกอบการจัดส่ง
1. บนบานหน้าต่างการดำเนินการ บนแท็บ **จัดการสินค้าคงคลัง** ในกลุ่ม **การปฏิบัติตามกฎระเบียบ** เลือก **วัตถุอันตรายของสินค้า**
1. กรอกข้อมูลในหน้า **วัตถุอันตรายของสินค้า** สำหรับสินค้าที่เลือกโดยใช้ฟิลด์ที่อธิบายไว้ในส่วนย่อยต่อไปนี้

### <a name="item-hazardous-materials-header"></a>ส่วนหัวของวัตถุอันตรายของสินค้า

ตารางต่อไปนี้จะอธิบายถึงฟิลด์ที่มีอยู่ที่ด้านบนของหน้า **วัตถุอันตรายของสินค้า**

| ฟิลด์ | คำอธิบาย |
|---|---|
| หมายเลขสินค้า | ผลิตภัณฑ์ที่นำออกใช้ที่คุณกำลังทำงานอยู่ |
| รหัสข้อบังคับ | เลือกกฎระเบียบวัตถุอันตรายที่ใช้กับผลิตภัณฑ์ กฎระเบียบนี้กำหนดว่าจะมีการสร้างข้อความการจัดส่งที่พิมพ์สำหรับสินค้าและวิธีการจัดส่งที่เกี่ยวข้องอย่างไร หลังจากกำหนดแล้ว จะไม่สามารถแก้ไขรหัสบนหน้านี้ได้ อย่างไรก็ตาม คุณสามารถกำหนดรหัสกฎระเบียบใหม่ได้โดยการเลือก **ใหม่** |
| รหัสวัตถุ | (เลือกหรือไม่ก็ได้) เลือกรหัสวัตถุอันตรายที่ใช้กับผลิตภัณฑ์ รหัสวัตถุจะมีเท็มเพลตที่มีค่าเริ่มต้นสำหรับฟิลด์อื่นๆ จำนวนมากในหน้านี้ เมื่อคุณเลือกรหัส ระบบจะคัดลอกข้อมูลจำเพาะของวัตถุอันตรายทั้งหมดไปยังผลิตภัณฑ์ปัจจุบัน อย่างไรก็ตาม ระบบจะพร้อมท์ให้คุณยืนยันว่าควรมีการเติมข้อมูลวัตถุของสินค้าจากรหัสวัตถุหรือไม่ |
| รหัสกลุ่ม | (เลือกหรือไม่ก็ได้) เลือกรหัสกลุ่มการจัดประเภทวัตถุอันตรายที่ใช้กับผลิตภัณฑ์ เช่นเดียวกับฟิลด์ **รหัสวัตถุ** เมื่อคุณเลือกรหัส ระบบจะคัดลอกข้อมูลจำเพาะของวัตถุอันตรายทั้งหมดไปยังผลิตภัณฑ์ปัจจุบัน อย่างไรก็ตาม ระบบจะพร้อมท์ให้คุณยืนยันว่าควรมีการเติมข้อมูลกลุ่มประเภทสินค้าจากรหัสกลุ่มหรือไม่ |

### <a name="descriptions-fasttab"></a><a name="hazmat-description"></a>แท็บด่วนคำอธิบาย

ตารางต่อไปนี้อธิบายถึงฟิลด์ที่มีอยู่ในแท็บด่วน **คำอธิบาย**

| ฟิลด์ | คำอธิบาย |
|---|---|
| ชื่อการจัดส่งสินค้าที่เหมาะสม | ป้อนคำอธิบายมาตรฐานสำหรับวัตถุตามที่ระบุโดยกฎระเบียบที่เกี่ยวข้อง คุณสามารถระบุคำแปลสำหรับค่านี้ในแท็บด่วน **คำแปลข้อความของการจัดส่งสินค้า** ตามที่อธิบายไว้ในส่วนถัดไป |
| ชื่อทางเทคนิค | เลือกชื่อทั่วไปหรือชื่อสามัญสำหรับวัตถุ ชื่อนี้อาจเป็นชื่อที่บริษัทของคุณใช้เป็นการภายในสำหรับวัตถุ |
| N.O.S. | เลือกกล่องกาเครื่องหมายนี้เพื่อบ่งชี้ว่าค่า **ชื่อการจัดส่งที่เหมาะสม** เป็นชื่อการจัดส่งที่ไม่ถูกระบุไว้เป็นอย่างอื่น (N.O.S.) สำหรับสินค้า N.O.S. ชื่อการจัดส่งจะใช้สำหรับกลุ่มของสารเคมีและวัตถุที่คล้ายคลึงกันที่มีการใช้งานปลายทางแบบเฉพาะ แต่อาจไม่มีการแสดงรายการตามชื่อในตาราง hazmat ในกฎระเบียบเฉพาะ |

### <a name="item-ship-text-translation-fasttab"></a>แท็บด่วนคำแปลข้อความการจัดส่งสินค้า

แท็บด่วน **คำแปลข้อความการจัดส่งสินค้า** ประกอบด้วยตารางซึ่งแสดงคำแปลค่าของ **ชื่อการจัดส่งที่เหมาะสม** ที่กำหนดไว้สำหรับภาษาหลักบนแท็บด่วน **คำอธิบาย** คุณสามารถใช้คำแปลเหล่านี้ในข้อความที่พิมพ์สำหรับการจัดส่งในภาษาเพิ่มเติมหนึ่งภาษาขึ้นไป

ตารางต่อไปนี้อธิบายถึงฟิลด์ที่มีอยู่ในแท็บด่วน **คำแปลข้อความการจัดส่งสินค้า**


| ฟิลด์ | คำอธิบาย |
|---|---|
| ภาษา | รหัสภาษาที่แถวใช้ ตัวอย่างเช่น **pt-br** หมายถึงภาษาโปรตุเกสบราซิล |
| ข้อความที่พิมพ์สำหรับการจัดส่ง | ค่า **ชื่อการจัดส่งที่เหมาะสม** ที่แปลแล้วเป็นภาษาที่แถวใช้ |

เมื่อต้องการเพิ่มหรือแก้ไขคำแปล ให้เลือก **คำแปล** ด้านบนตารางเพื่อเปิดหน้า **คำแปลข้อความ** จากนั้นทำตามขั้นตอนเหล่านี้

- เมื่อต้องการเพิ่มคำแปลใหม่ ในบานหน้าต่างการดำเนินการ ให้เลือก **เพิ่ม** เลือกภาษาที่จะเพิ่ม จากนั้นในฟิลด์ **ข้อความที่แปลแล้ว** ให้ป้อนข้อความที่แปลแล้ว
- ถ้าต้องการแก้ไขคำแปลที่มีอยู่ ให้เลือกภาษาเป้าหมายในฟิลด์ **ภาษา** และแก้ไขข้อความที่แปลแล้วในฟิลด์ **ข้อความที่แปลแล้ว** ตามต้องการ

### <a name="material-management-fasttab"></a><a name="material-management"></a>แท็บด่วนการจัดการวัตถุ

ตารางต่อไปนี้อธิบายถึงฟิลด์ที่มีอยู่ในแท็บด่วน **การจัดการวัตถุ**

| ฟิลด์ | คำอธิบาย |
|---|---|
| ประเภท | เลือกประเภทวัตถุอันตรายที่ผลิตภัณฑ์อยู่ ตามที่กำหนดโดยกฎระเบียบที่คุณกำลังปฏิบัติตาม คุณต้องกำหนดทั้งประเภทย่อยและประเภทให้กับผลิตภัณฑ์ทั้งหมดที่มีวัตถุอันตราย |
| คำอธิบาย | คำอธิบายที่กำหนดไว้สำหรับประเภทที่เลือกในฟิลด์ **ประเภท** ฟิลด์นี้เป็นฟิลด์อ่านอย่างเดียว |
| ประเภทย่อย | เลือกประเภทย่อยของวัตถุอันตรายที่ผลิตภัณฑ์นั้นเป็นอยู่ ตามที่กำหนดโดยกฎระเบียบที่คุณกำลังปฏิบัติตาม ประเภทย่อยเป็นชุดย่อยของประเภท คุณต้องกำหนดทั้งประเภทย่อยและประเภทให้กับผลิตภัณฑ์ทั้งหมดที่มีวัตถุอันตราย |
| การระบุรหัสประจำตัว | เลือกรหัสการบ่งชี้วัตถุอันตราย โดยทั่วไป รหัสนี้จะอิงตามมาตรฐานของสหประชาชาติ (UN) |
| กลุ่มการบรรจุ | เลือกกลุ่มการบรรจุที่ใช้กับสินค้าปัจจุบัน |
| คำอธิบาย | คำอธิบายที่กำหนดไว้สำหรับกลุ่มที่เลือกในฟิลด์ **กลุ่มการบรรจุ** ฟิลด์นี้เป็นฟิลด์อ่านอย่างเดียว |
| คำอธิบายการบรรจุ | เลือกรหัสคำอธิบายการบรรจุที่เกี่ยวข้อง รหัสนี้อ้างอิงคำอธิบายที่บ่งชี้ว่าต้องบรรจุผลิตภัณฑ์อย่างไร |
| ป้ายฉลากวัตถุอันตราย | เลือกรหัสที่อ้างอิงป้ายฉลากสินค้าอันตรายที่เกี่ยวข้องซึ่งควรนำไปใช้กับผลิตภัณฑ์ |
| ปริมาณจำกัด | กำหนดตัวเลือกนี้เป็น **ใช่** เพื่อรายงานน้ำหนักรวมของผลิตภัณฑ์ที่รวมอยู่ในการบรรทุกแต่ละรายการและในรายการสินค้าที่บรรทุกแต่ละรายการ |
| ปริมาณ | ป้อนปริมาณของวัตถุอันตรายในผลิตภัณฑ์ ในหน่วยที่ระบุ ค่านี้จะใช้ในการคำนวณคะแนนวัตถุอันตรายรวมสำหรับการบรรทุกและการจัดส่งที่มีผลิตภัณฑ์ |
| ตัวคูณ | ป้อนตัวคูณที่จะใช้เมื่อคำนวณคะแนนวัตถุอันตรายสำหรับรายการสินค้าที่บรรทุกแต่ละรายการที่มีผลิตภัณฑ์ ค่านี้จะระบุโดยกฎระเบียบที่เกี่ยวข้องตามชนิดของวัตถุอันตรายที่มีอยู่ในผลิตภัณฑ์ |
| หน่วย | เลือกหน่วยวัดที่ใช้กับปริมาณของวัตถุอันตรายในผลิตภัณฑ์ตามที่ระบุไว้ในฟิลด์ **ปริมาณ** ค่านี้จะใช้ในการคำนวณคะแนนวัตถุอันตรายรวมสำหรับการบรรทุกและการจัดส่งที่มีผลิตภัณฑ์ |

#### <a name="how-the-hazardous-material-score-is-calculated"></a>วิธีการคำนวณคะแนนวัตถุอันตราย

ค่าหลายค่าที่ระบุในแท็บด่วน **การจัดการวัตถุ** มีการใช้เพื่อคำนวณ *คะแนนวัตถุอันตราย* สำหรับรายการสินค้าที่บรรทุกแต่ละรายการที่มีผลิตภัณฑ์นั้น คะแนนถูกคำนวณโดยใช้สูตรดังนี้:

คะแนนวัตถุอันตราย = *&lt;LineQty&gt;* × *&lt;HazmatQty&gt;* × *&lt;UnitConversion&gt;* × *&lt;ตัวคูณ&gt;*

นี่คือคีย์สำหรับสูตร:

- *&lt;LineQty&gt;* เป็นปริมาณของผลิตภัณฑ์ที่ระบุสำหรับรายการสินค้าที่บรรทุก
- *&lt;HazmatQty&gt;* เป็นปริมาณของวัตถุอันตรายที่ระบุสำหรับผลิตภัณฑ์ในฟิลด์ **ปริมาณ** บนแท็บด่วน **การจัดการวัตถุ**
- *&lt;UnitConversion&gt;* เป็นตัวคูณการแปลงสำหรับการแปลงระหว่างหน่วยที่ใช้สำหรับปริมาณรายการสินค้าที่บรรทุกและหน่วยที่ระบุไว้สำหรับผลิตภัณฑ์ในฟิลด์ **หน่วย** บนแท็บด่วน **การจัดการวัตถุ**
- *&lt;Multiplier&gt;* เป็นตัวคูณที่ระบุสำหรับผลิตภัณฑ์ในฟิลด์ **ตัวคูณ** ในแท็บด่วน **การจัดการวัตถุ**

มีการรายงานคะแนนนี้สำหรับรายการสินค้าที่บรรทุกแต่ละรายการที่มีผลิตภัณฑ์ที่ระบุค่าเหล่านี้ สำหรับข้อมูลเพิ่มเติม ให้ดูที่ส่วน [การจัดส่งที่มีวัตถุอันตราย](#hazmat-shipments) และส่วน [การบรรทุกที่มีวัตถุอันตราย](#hazmat-loads) ซึ่งอยู่ต่อไปในบทความนี้

#### <a name="how-the-hazardous-material-weight-is-calculated"></a>วิธีการคำนวณน้ำหนักวัตถุอันตราย

การบรรทุกและรายการสินค้าที่บรรทุกที่มีผลิตภัณฑ์ที่ตัวเลือก **ปริมาณจำกัด** ในแท็บด่วน **การจัดการวัตถุ** ตั้งค่าเป็น **ใช่** จะแสดงน้ำหนักรวมของวัตถุอันตราย ตามที่อธิบายไว้ในส่วน [การจัดส่งที่มีวัตถุอันตราย](#hazmat-shipments) และ [การบรรทุกที่มีวัตถุอันตราย](#hazmat-loads) ซึ่งอยู่ต่อไปในบทความนี้ น้ำหนักของวัตถุอันตรายคำนวณโดยใช้สูตรดังต่อไปนี้:

น้ำหนักของวัตถุอันตราย = *&lt;LineQty&gt;* × *&lt;ProductWeight&gt;* × *&lt;UnitConversion&gt;*

นี่คือคีย์สำหรับสูตร:

- *&lt;LineQty&gt;* เป็นปริมาณของผลิตภัณฑ์ที่ระบุสำหรับรายการสินค้าที่บรรทุก
- *&lt;ProductWeight&gt;* เป็นน้ำหนักสุทธิที่ระบุสำหรับผลิตภัณฑ์ ในหน่วยสินค้าคงคลังที่ระบุสำหรับผลิตภัณฑ์
- *&lt;UnitConversion&gt;* เป็นตัวคูณการแปลงสำหรับการแปลงระหว่างหน่วยที่ใช้สำหรับปริมาณรายการสินค้าที่บรรทุกและหน่วยสินค้าคงคลังที่ใช้สำหรับ *&lt;ProductWeight&gt;*

### <a name="transport-information-fasttab"></a>แท็บด่วนข้อมูลการขนส่ง

ตารางต่อไปนี้อธิบายถึงฟิลด์ที่มีอยู่ในแท็บด่วน **ข้อมูลการขนส่ง**

| ฟิลด์ | คำอธิบาย |
|---|---|
| ประเภทการขนส่ง | เลือกประเภทการขนส่งที่เกี่ยวข้อง |
| รหัสอุโมงค์ | เลือกรหัสการจำกัดอุโมงค์ที่เกี่ยวข้องสำหรับสินค้า |
| ระวางเรือของวัตถุอันตราย | เลือกรหัสอ้างอิงที่ใช้สำหรับการจัดการระวางเรือสำหรับการขนส่งทางทะเลเมื่อมีการจัดส่งสินค้าโดยการขนส่งทางทะเล |
| ชนิดเครื่องบิน | เลือกการจำกัดของเครื่องบินที่ใช้สำหรับวัตถุเมื่อมีการจัดส่งโดยการขนส่งทางอากาศ |
| การบรรจุ - เครื่องบินขนส่งสินค้าเท่านั้น | ตามค่าที่คุณเลือกไว้ในฟิลด์ **ชนิดเครื่องบิน** ให้เลือกรหัสคำแนะนำการบรรจุที่ใช้เมื่อผลิตภัณฑ์สามารถจัดส่งได้โดยเครื่องบินขนส่งสินค้าเท่านั้น |
| การบรรจุ - เครื่องบินขนส่งผู้โดยสารและสินค้า | ตามค่าที่คุณเลือกไว้ในฟิลด์ **ชนิดเครื่องบิน** ให้เลือกรหัสคำแนะนำการบรรจุที่ใช้เมื่อผลิตภัณฑ์สามารถจัดส่งได้โดยเครื่องบินขนส่งสินค้าหรือเครื่องบินโดยสาร |
| ดาว IATA | ตั้งค่าตัวเลือกนี้เป็น **ใช่** เพื่อบ่งชี้ว่าข้อมูลจำเพาะเกี่ยวกับการขนส่งทางอากาศที่ป้อนบนแท็บด่วนนี้เกี่ยวข้องกับมาตรฐานของสินค้าอันตรายของสมาคมขนส่งทางอากาศระหว่างประเทศ (IATA) ฟิลด์นี้ใช้เพื่อให้ข้อมูลเท่านั้น |
| การรับมือกรณีฉุกเฉิน | เลือกรหัสที่อ้างอิงคำแนะนำสำหรับการจัดการวัตถุในกรณีฉุกเฉิน |

### <a name="environmental-information-fasttab"></a>แท็บด่วนข้อมูลด้านสิ่งแวดล้อม

ตารางต่อไปนี้อธิบายถึงฟิลด์ที่มีอยู่ในแท็บด่วน **ข้อมูลด้านสิ่งแวดล้อม**

| ฟิลด์ | คำอธิบาย |
|---|---|
| อันตรายต่อสิ่งแวดล้อม | ตั้งค่าตัวเลือกนี้เป็น **ใช่** เพื่อบ่งชี้ว่าผลิตภัณฑ์เป็นอันตรายต่อสิ่งแวดล้อมหรือไม่ ใช้ฟิลด์นี้เพื่อวัตถุประสงค์ในการรายงานของคุณเอง |
| มลพิษทางทะเล | ตั้งค่าตัวเลือกนี้เป็น **ใช่** เพื่อบ่งชี้ว่าผลิตภัณฑ์เป็นสารที่ก่อมลพิษต่อทะเลหรือไม่ ใช้ฟิลด์นี้เพื่อวัตถุประสงค์ในการรายงานของคุณเอง |

## <a name="set-stock-limits-for-hazardous-products"></a><a name="stock-limits"></a>ตั้งค่าดจำกัดสินค้าคงคลังสำหรับผลิตภัณฑ์อันตราย

เพื่อเหตุผลด้านความปลอดภัย คุณอาจจำเป็นต้องจำกัดจำนวนเงินรวมของผลิตภัณฑ์ที่กำหนดซึ่งสามารถเก็บเป็นสินค้าคงคลังได้ในที่ตั้งเดียว หากต้องการตั้งค่าจำกัดสินค้าคงคลังสำหรับผลิตภัณฑ์ที่นำออกใช้ ให้ปฏิบัติตามขั้นตอนเหล่านี้

1. ไปยัง **การจัดการข้อมูลผลิตภัณฑ์ \> ผลิตภัณฑ์ \> ผลิตภัณฑ์ที่นำออกใช้**
1. เลือกผลิตภัณฑ์เพื่อเปิดหน้า **รายละเอียดผลิตภัณฑ์ที่นำออกใช้**
1. บนบานหน้าต่างการดำเนินการ บนแท็บ **จัดการสินค้าคงคลัง** ในกลุ่ม **การปฏิบัติตามกฎระเบียบ** เลือก **รายละเอียดการรายงาน**
1. ในฟิลด์ **ค่าจำกัดสินค้าคงคลังอันตราย** และฟิลด์ **ขีดค่าจำกัดการเตือนอันตราย** ให้ตั้งค่าที่เหมาะสมสำหรับผลิตภัณฑ์ที่เลือก

รายงาน **ค่าจำกัดสินค้าคงคลังอันตราย** ช่วยให้คุณสามารถตรวจสอบระดับสินค้าคงคลังของวัตถุอันตรายในที่ตั้งคลังสินค้าของคุณ เพื่อให้แน่ใจว่าสินค้าคงคลังยังคงอยู่ภายใต้ค่าจำกัดที่ปลอดภัยตามที่กำหนดไว้ที่นี่ สำหรับข้อมูลเพิ่มเติม ให้ดูที่ [รายงานค่าจำกัดสินค้าคงคลังวัตถุอันตราย](hazmat-reports.md#stock-limit-report)

## <a name="sales-order-transactions-that-include-hazardous-materials"></a>ธุรกรรมใบสั่งขายที่มีวัตถุอันตราย

เมื่อต้องการรวมผลิตภัณฑ์ที่จัดประเภทเป็นวัตถุอันตรายในใบสั่งขาย คุณต้องเชื่อมโยงผู้ขนส่งสินค้าที่เกี่ยวข้องกับใบสั่งขาย เปิดใบสั่งขาย จากนั้นบนแท็บด่วน **การจัดส่ง** ให้ตั้งค่าฟิลด์ **ผู้ขนส่งสินค้า** และ **บริการผู้ขนส่ง** ตามต้องการ

ผู้ขนส่งสินค้ายังเชื่อมโยงกับวิธีการจัดส่งด้วย ดังนั้น คุณต้องตรวจสอบให้แน่ใจว่าข้อมูลนี้สอดคล้องกับกฎระเบียบเกี่ยวกับวัตถุอันตราย กล่าวคือ วิธีการจัดส่งที่ระบุไว้ในกฎระเบียบวัตถุอันตรายต้องตรงกับข้อกำหนดเฉพาะในส่วนหัวของใบสั่งขาย ด้วยวิธีนี้ ข้อบังคับ ผู้ขนส่งสินค้า และบริการจะเชื่อมโยงกับรายการจัดส่งที่ใช้ในใบสั่งขาย

หลังจากที่ใบสั่งขายเป็นขั้นสุดท้ายและพร้อมที่จะจัดส่งแล้ว คุณสามารถนำใบสั่งขายออกใช้ไปยังคลังสินค้าเพื่อบ่งชี้การโอนย้ายระหว่างการขายและการดำเนินงานของคลังสินค้า

## <a name="shipments-that-include-hazardous-materials"></a><a name="hazmat-shipments"></a>การจัดส่งที่มีวัตถุอันตราย

### <a name="view-hazardous-material-scores-for-each-shipment-line"></a>ดูคะแนนวัตถุอันตรายสำหรับรายการจัดส่งแต่ละรายการ

หน้า **รายละเอียดการจัดส่ง** สำหรับการจัดส่งจะแสดงค่าน้ำหนักและคะแนนวัตถุอันตรายรวมที่คำนวณสำหรับรายการสินค้าที่บรรทุกแต่ละรายการที่รวมไว้ในการจัดส่งดังกล่าว เมื่อต้องการดูคะแนนและน้ำหนัก ให้ทำตามขั้นตอนเหล่านี้

1. ไปที่ **การจัดการคลังสินค้า \> การจัดส่ง \> การจัดส่งทั้งหมด**
1. เลือกการจัดส่งเพื่อเปิดหน้า **รายละเอียดการจัดส่ง**
1. บนแท็บด่วน **รายการสินค้าที่บรรทุก** ให้ตรวจสอบรายการ สำหรับแต่ละรายการ คุณจะเห็นการคำนวณวัตถุอันตรายในฟิลด์ต่อไปนี้:

    - **คะแนนวัตถุอันตราย** – ฟิลด์นี้จะแสดงคะแนนวัตถุอันตรายสำหรับรายการสินค้าที่บรรทุก จะมีการคำนวณค่าตามกฎและค่าที่กำหนดไว้สำหรับกฎระเบียบที่เกี่ยวข้องและในการตั้งค่าผลิตภัณฑ์ที่นำออกใช้ การคำนวณจะใช้ปริมาณในรายการสินค้าที่บรรทุกและอ้างอิงตัวคูณใน [การตั้งค่าการจัดการวัตถุ](#material-management) สำหรับผลิตภัณฑ์ที่นำออกใช้
    - **น้ำหนักสุทธิตามปริมาณจำกัด** – สำหรับผลิตภัณฑ์ที่มีการทำเครื่องหมายเป็นผลิตภัณฑ์ที่มีปริมาณจำกัด เนื่องจากสารของวัตถุอันตราย ฟิลด์นี้จะแสดงน้ำหนักสุทธิรวมของสารอันตรายที่รวมอยู่ในรายการสินค้าที่บรรทุก การคำนวณจะขึ้นอยู่กับผลิตภัณฑ์ที่มีการทำเครื่องหมายเป็นวัตถุอันตรายในการตั้งค่าผลิตภัณฑ์ที่นำออกใช้ ถ้ามีการทำเครื่องหมายสินค้าเป็นสินค้าที่มีปริมาณจำกัด การคำนวณจะใช้ปริมาณในรายการสินค้าที่บรรทุกแต่ละรายการและอ้างอิงถึงน้ำหนักใน [การตั้งค่าการจัดการวัตถุ](#material-management) สำหรับผลิตภัณฑ์ที่นำออกใช้

### <a name="check-for-compatibility-among-hazardous-materials-that-are-included-in-a-shipment"></a>ตรวจสอบความเข้ากันได้ระหว่างวัตถุอันตรายที่รวมอยู่ในการจัดส่ง

ระบบสามารถประเมินว่าวัตถุอันตรายทั้งหมดที่รวมอยู่ในการจัดส่งสินค้ามีความเหมาะสมที่จะจัดส่งด้วยกันหรือไม่ เมื่อต้องการประเมินความเข้ากันได้ ระบบจะตรวจสอบกลุ่มความเข้ากันได้ที่กำหนดให้กับผลิตภัณฑ์แต่ละรายการที่รวมอยู่ในการจัดส่ง สำหรับข้อมูลเพิ่มเติม ให้ดูที่ [กลุ่มความเข้ากันได้ของวัตถุอันตราย](hazmat-setup.md#compatibility-groups)

หากต้องการเรียกใช้ความเข้ากันได้ ให้ทำตามขั้นตอนเหล่านี้

1. ไปที่ **การจัดการคลังสินค้า \> การจัดส่ง \> การจัดส่งทั้งหมด**
1. เลือกการจัดส่งเพื่อเปิดหน้า **รายละเอียดการจัดส่ง**
1. บนบานหน้าต่างการดำเนินการ บนแท็บ **การจัดส่ง** ในกลุ่ม **การดำเนินการ** เลือก **การตรวจสอบความเข้ากันได้**

คุณได้รับข้อความที่แจ้งให้ทราบถึงผลลัพธ์ของการตรวจสอบ

## <a name="loads-that-include-hazardous-materials"></a><a name="hazmat-loads"></a>การบรรทุกที่มีวัตถุอันตราย

### <a name="view-hazardous-material-scores-for-each-load-line"></a>ดูคะแนนวัตถุอันตรายสำหรับรายการสินค้าที่บรรทุกแต่ละรายการ

หน้า **รายละเอียดการบรรทุก** สำหรับการบรรทุกจะแสดงค่าน้ำหนักและคะแนนวัตถุอันตรายรวมที่คำนวณสำหรับการบรรทุกนั้นและรายการสินค้าที่บรรทุกแต่ละรายการ เมื่อต้องการดูคะแนนและน้ำหนัก ให้ทำตามขั้นตอนเหล่านี้

1. ไปที่ **การจัดการคลังสินค้า \> การจัดส่ง \> การบรรทุกทั้งหมด**
1. เลือกการบรรทุกเพื่อเปิดหน้า **รายละเอียดการบรรทุก** (นอกจากนี้ คุณยังสามารถเปิดรายละเอียดการบรรทุกโดยการเลือกลิงก์จากการจัดส่งที่เกี่ยวข้อง)
1. บนแท็บด่วน **การบรรทุก** คุณสามารถตรวจสอบคะแนนและน้ำหนักรวมของวัตถุอันตรายสำหรับการบรรทุกทั้งหมดโดยตรวจสอบฟิลด์ต่อไปนี้:

    - **คะแนนวัตถุอันตราย** – ฟิลด์นี้จะแสดงคะแนนวัตถุอันตรายสำหรับการบรรทุก จะมีการคำนวณค่าตามกฎและค่าที่กำหนดไว้สำหรับกฎระเบียบที่เกี่ยวข้องและในการตั้งค่าผลิตภัณฑ์ที่นำออกใช้ การคำนวณจะใช้ปริมาณที่อยู่ในการบรรทุกและอ้างอิงตัวคูณใน [การตั้งค่าการจัดการวัตถุ](#material-management) สำหรับผลิตภัณฑ์ที่นำออกใช้
    - **น้ำหนักสุทธิตามปริมาณจำกัด** – สำหรับผลิตภัณฑ์ที่มีการทำเครื่องหมายเป็นผลิตภัณฑ์ที่มีปริมาณจำกัด เนื่องจากสารของวัตถุอันตราย ฟิลด์นี้จะแสดงน้ำหนักสุทธิรวมของสารอันตรายที่รวมอยู่ในการบรรทุก การคำนวณจะขึ้นอยู่กับผลิตภัณฑ์ที่มีการทำเครื่องหมายเป็นวัตถุอันตรายในการตั้งค่าผลิตภัณฑ์ที่นำออกใช้ ถ้ามีการทำเครื่องหมายสินค้าเป็นสินค้าที่มีปริมาณจำกัด การคำนวณจะใช้ปริมาณในการบรรทุกแต่ละรายการและอ้างอิงถึงน้ำหนักใน [การตั้งค่าการจัดการวัตถุ](#material-management) สำหรับผลิตภัณฑ์ที่นำออกใช้

1. ถ้าต้องการตรวจสอบคะแนนและน้ำหนักสำหรับการบรรทุกแต่ละรายการ ให้เลือกแท็บด่วน **รายการสินค้าที่บรรทุก** ค่าที่ระบุไว้สำหรับแต่ละรายการคล้ายกับค่าที่ระบุสำหรับการบรรทุกทั้งหมดตามที่อธิบายไว้ในขั้นตอนก่อนหน้านี้

### <a name="check-for-compatibility-among-hazardous-materials-that-are-included-in-a-load"></a>ตรวจสอบความเข้ากันได้ระหว่างวัตถุอันตรายที่รวมอยู่ในการบรรทุก

ระบบสามารถประเมินว่าวัตถุอันตรายทั้งหมดที่รวมอยู่ในการบรรทุกมีความเหมาะสมที่จะจัดส่งด้วยกันหรือไม่ เมื่อต้องการประเมินความเข้ากันได้ ระบบจะตรวจสอบกลุ่มความเข้ากันได้ที่กำหนดให้กับผลิตภัณฑ์แต่ละรายการที่รวมอยู่ในการบรรทุก สำหรับข้อมูลเพิ่มเติม ให้ดูที่ [กลุ่มความเข้ากันได้ของวัตถุอันตราย](hazmat-setup.md#compatibility-groups)

หากต้องการเรียกใช้ความเข้ากันได้ ให้ทำตามขั้นตอนเหล่านี้

1. ไปที่ **การจัดการคลังสินค้า \> การจัดส่ง \> การบรรทุกทั้งหมด**
1. เลือกการจัดส่งเพื่อเปิดหน้า **รายละเอียดการบรรทุก** (นอกจากนี้ คุณยังสามารถเปิดรายละเอียดการบรรทุกโดยการเลือกลิงก์จากการจัดส่งที่เกี่ยวข้อง)
1. บนบานหน้าต่างการดำเนินการ บนแท็บ **การบรรทุก** ในกลุ่ม **การดำเนินการ** เลือก **การตรวจสอบความเข้ากันได้**

คุณได้รับข้อความที่แจ้งให้ทราบถึงผลลัพธ์ของการตรวจสอบ


[!INCLUDE[footer-include](../../includes/footer-banner.md)]