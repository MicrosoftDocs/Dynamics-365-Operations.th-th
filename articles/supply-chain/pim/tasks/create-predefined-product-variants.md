---
title: สร้างผลิตภัณฑ์ย่อยที่กำหนดไว้ล่วงหน้า
description: 'กระบวนงานนี้จะแนะนำวิธีการสร้างผลิตภัณฑ์ย่อยสำหรับผลิตภัณฑ์หลัก โดยใช้ชุดของมิติของผลิตภัณฑ์ '
author: t-benebo
ms.date: 04/22/2021
ms.topic: business-process
ms.prod: ''
ms.technology: ''
ms.search.form: EcoResProductListPage, EcoResProductCreate, EcoResProductDetails, EcoResProductMasterDimension, EcoResProductVariants, EcoResProductVariantSuggestions, EcoResProductVariantsPendingReleaseFormPart, EcoResProductVariantSuggestionsEnhanced
audience: Application User
ms.reviewer: kamaybac
ms.search.region: Global
ms.author: benebotg
ms.search.validFrom: 2016-06-30
ms.dyn365.ops.version: 10.0.19
ms.openlocfilehash: 6d3a4ae8efd438e01c263af1c0a1746d9484e491
ms.sourcegitcommit: fcb8a3419e3597fe855cae9eb21333698518c2c7
ms.translationtype: HT
ms.contentlocale: th-TH
ms.lasthandoff: 02/09/2022
ms.locfileid: "8103109"
---
# <a name="predefined-product-variants"></a>ผลิตภัณฑ์ย่อยที่กำหนดไว้ล่วงหน้า

[!include [banner](../../includes/banner.md)]

## <a name="example-scenario-create-predefined-product-variants"></a>สถานการณ์จำลองตัวอย่าง: สร้างผลิตภัณฑ์ย่อยที่กำหนดไว้ล่วงหน้า

สถานการณ์จำลองตัวอย่างนี้แสดงวิธีการสร้างผลิตภัณฑ์ย่อยสำหรับผลิตภัณฑ์หลัก โดยใช้ชุดของมิติของผลิตภัณฑ์

### <a name="make-demo-data-available"></a>ทำให้ข้อมูลสาธิตพร้อมใช้งาน

เพื่อติดตามสถานการณ์จำลองนี้โดยใช้ค่าที่แนะนำที่นี่ คุณต้องมีการติดตั้งข้อมูลสาธิต และคุณต้องเลือกนิติบุคคล *USMF*

### <a name="step-1-create-a-product-master"></a>ขั้นตอนที่ 1: สร้างผลิตภัณฑ์หลัก

เพื่อสร้างผลิตภัณฑ์หลัก:

1. ไปที่ **การจัดการข้อมูลผลิตภัณฑ์ > ผลิตภัณฑ์ > ผลิตภัณฑ์หลัก**
1. เลือก **ใหม่**
1. ถ้าฟิลด์ **หมายเลขผลิตภัณฑ์** ยังไม่ได้แสดงหมายเลข ให้ป้อนค่า ต้องทำเช่นนี้ในกรณีที่ไม่มีการตั้งค่าลำดับหมายเลขสำหรับฟิลด์นี้เท่านั้น
1. ป้อนชื่อในฟิลด์ **ชื่อผลิตภัณฑ์**
1. ในฟิลด์ **กลุ่มมิติของผลิตภัณฑ์** ให้เลือกกลุ่มมิติของผลิตภัณฑ์ *SizeCol* (ขนาดและสี)
1. เลือก **ตกลง** เพื่อสร้างและเปิดผลิตภัณฑ์หลักใหม่

### <a name="step-2-add-product-dimensions"></a>ขั้นตอนที่ 2: เพิ่มมิติของผลิตภัณฑ์

ตัวอย่างนี้แสดงวิธีการป้อนมิติของผลิตภัณฑ์ด้วยตนเอง  นอกจากนี้ คุณยังสามารถเลือกกลุ่มขนาด สี หรือลักษณะที่รวมค่ามิติของผลิตภัณฑ์ที่คุณต้องการใช้ได้

เพื่อเพิ่มมิติของผลิตภัณฑ์:

1. เมื่อผลิตภัณฑ์หลักใหม่ของคุณยังคงเปิดอยู่ ให้เลือก **มิติของผลิตภัณฑ์** ในบานหน้าต่างการดำเนินการ
1. เปิดแท็บ **ขนาด** และเลือก **สร้าง** บนแถบเครื่องมือ เพื่อเพิ่มแถวลงในกริด ทำการตั้งค่าต่อไปนี้สำหรับแถวใหม่:
    - **ขนาด:** เลือกค่าขนาด
    - **ชื่อ:** ป้อนชื่อสำหรับขนาด
1. เลือก **สร้าง** บนแถบเครื่องมือ และเพิ่มขนาดที่สองในกริดที่มี **ขนาด** และ **ชื่อ** ใหม่
1. เปิดแท็บ **สี** และเลือก **สร้าง** บนแถบเครื่องมือ เพื่อเพิ่มแถวลงในกริด ทำการตั้งค่าต่อไปนี้สำหรับแถวใหม่:
    - **สี:** เลือกค่าสี
    - **ชื่อ:** ป้อนชื่อสำหรับสี
1. เลือก **สร้าง** บนแถบเครื่องมือ และเพิ่มสีที่สองในกริดที่มี **สี** และ **ชื่อ** ใหม่
1. เลือก **บันทึก**
1. ปิดหน้าเพื่อกลับไปที่ผลิตภัณฑ์หลักใหม่ของคุณ

### <a name="step-3-generate-product-variants"></a>ขั้นตอนที่ 3: สร้างผลิตภัณฑ์ย่อย

> [!NOTE]
> ส่วนนี้อธิบายวิธีการสร้างผลิตภัณฑ์ย่อย เมื่อไม่ได้เปิดใช้งานคุณลักษณะ *การปรับปรุงหน้าคำแนะนำผลิตภัณฑ์ย่อย* ดูรายละเอียดเพิ่มเติมในส่วนถัดไปเกี่ยวกับวิธีการสร้างผลิตภัณฑ์ย่อยเมื่อคุณลักษณะนั้นพร้อมใช้งาน

เพื่อสร้างผลิตภัณฑ์ย่อย:

1. เมื่อผลิตภัณฑ์หลักใหม่ของคุณยังคงเปิดอยู่ ให้เลือก **ผลิตภัณฑ์ย่อย** ในบานหน้าต่างการดำเนินการ
1. เลือก **คำแนะนำผลิตภัณฑ์ย่อย** บนบานหน้าต่างการดำเนินการ
1. ระบบจะสร้างรายการโดยที่มีชุดของขนาดและสีต่างๆ ที่เป็นไปได้ทั้งหมดที่คุณกําหนดไว้สำหรับผลิตภัณฑ์ เลือก **เลือกทั้งหมด** บนแถบเครื่องมือ
    - ในตัวอย่างนี้ เลือกผลิตภัณฑ์ย่อยที่เป็นไปได้ทั้งหมด ถ้าคุณต้องการใช้ชุดย่อยของชุดมิติของผลิตภัณฑ์ที่เป็นไปได้เท่านั้น ให้เลือกกล่องกาเครื่องหมายที่ต้องการตามความจำเป็นเท่านั้น  
1. เลือก **สร้าง**
1. เลือก **บันทึก**

## <a name="improved-variant-suggestions"></a>คำแนะนำผลิตภัณฑ์ย่อยที่ปรับปรุงแล้ว

คุณลักษณะ *การปรับปรุงหน้าคำแนะนำผลิตภัณฑ์ย่อย* จะปรับปรุงหน้า **คำแนะนำผลิตภัณฑ์ย่อย** เพื่อระบุปัญหาด้านประสิทธิภาพและการใช้งานสำหรับบริษัทที่มีชุดมิติของผลิตภัณฑ์จํานวนมาก กระบวนการขั้นสูงสำหรับการเลือกค่ามิติของผลิตภัณฑ์ที่จะสร้างคำแนะนำผลิตภัณฑ์ย่อย ช่วยให้การระบุและการนำออกใช้ชุดของผลิตภัณฑ์ย่อยที่เกี่ยวข้องเร็วขึ้นและง่ายขึ้น

คุณลักษณะนี้จะเพิ่มการปรับปรุงต่อไปนี้:

- **การสร้างคำแนะนำผลิตภัณฑ์ย่อยที่เลื่อนออกไป:** หน้า **คำแนะนำผลิตภัณฑ์ย่อย** จะไม่แสดงคำแนะนำอีกต่อไป เมื่อคุณเปิดเป็นครั้งแรก แต่คุณต้องเลือกค่าที่คุณจะต้องใช้อย่างชัดแจ้ง แล้วจากนั้น เลือกปุ่ม **แนะนำ** เพื่อสร้างชุดข้อมูล ซึ่งช่วยให้กระบวนการมองเห็นได้และเป็นแบบโต้ตอบมากขึ้น
- **การเลือกค่ามิติ:** เมื่อคุณมีค่ามิติหลายค่า โดยปกติ คุณสนใจในการสร้างคำแนะนําผลิตภัณฑ์ย่อยที่มีเพียงสองสามค่า (เช่น เมื่อแนะนําชุดของสีหรือลักษณะใหม่) ด้วยการออกแบบที่พัฒนาขึ้น คุณสามารถเลือกค่ามิติที่คุณต้องการสร้างคำแนะนําผลิตภัณฑ์ย่อย ซึ่งจะเพิ่มความเกี่ยวข้องของตัวแปรที่แนะนำอย่างมาก และปรับปรุงทั้งประสิทธิภาพของระบบและประสิทธิภาพการทำงานของผู้ใช้

### <a name="turn-the-variant-suggestions-page-improvements-feature-on-or-off"></a>เปิดหรือปิดคุณลักษณะการปรับปรุงหน้าคำแนะนําผลิตภัณฑ์ย่อย

(เริ่มจาก Supply Chain Management เวอร์ชัน 10.0.25 คุณลักษณะนี้จะเปิดตามค่าเริ่มต้น) ผู้ดูแลระบบสามารถเปิดหรือปิดฟังก์ชันนี้ได้โดยค้นหาคุณลักษณะ *การปรับปรุงหน้าคำแนะนําผลิตภัณฑ์ย่อย* ในพื้นที่ทำงาน [การจัดการคุณลักษณะ](../../../fin-ops-core/fin-ops/get-started/feature-management/feature-management-overview.md)

### <a name="work-with-the-improved-variant-suggestions"></a>ทำงานกับคำแนะนําผลิตภัณฑ์ย่อยที่ปรับปรุง

เพื่อสร้างคำแนะนําผลิตภัณฑ์ย่อย เมื่อเปิดใช้งานคุณลักษณะ *การปรับปรุงหน้าคำแนะนำผลิตภัณฑ์ย่อย*:

1. เปิดหรือสร้างผลิตภัณฑ์หลักและเพิ่มมิติของผลิตภัณฑ์ที่ต้องการลงในผลิตภัณฑ์หลัก ตามที่อธิบายไว้ในส่วนก่อนหน้านี้
1. เมื่อผลิตภัณฑ์หลักเปิดขึ้น ให้เลือก **ผลิตภัณฑ์ย่อย** ในบานหน้าต่างการดำเนินการ
1. เลือก **คำแนะนำผลิตภัณฑ์ย่อย** บนบานหน้าต่างการดำเนินการ
1. เลือกค่าที่คุณต้องการใช้สำหรับแต่ละมิติ
1. บนแถบเครื่องมือบนสุด ให้เลือก **แนะนำ**
1. ระบบจะสร้างรายการโดยที่มีชุดของขนาดและสีต่างๆ ที่เป็นไปได้ทั้งหมดที่คุณเลือก บน FastTab **ตัวแปรที่แนะนำ** ให้เลือกกล่องกาเครื่องหมายสำหรับชุดมิติของผลิตภัณฑ์แต่ละชุดที่คุณต้องการใช้ หรือเลือก **เลือกทั้งหมด** บนแถบเครื่องมือเพื่อเลือกทั้งหมด  
1. เลือก **สร้าง** เพื่อเพิ่มตัวแปรในผลิตภัณฑ์หลักปัจจุบัน

[!INCLUDE[footer-include](../../../includes/footer-banner.md)]
