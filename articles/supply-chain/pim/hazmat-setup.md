---
title: ตั้งค่าวัตถุอันตราย
description: หัวข้อนี้อธิบายวิธีการตั้งค่าข้อมูลที่จำเป็นสำหรับการจัดประเภทสินค้าเป็นวัตถุอันตราย เมื่อคุณสร้างใบสั่งขายที่มีสินค้าที่จัดประเภทเป็นวัตถุอันตราย ระบบจะสร้างเอกสารประกอบวัตถุอันตรายสำหรับใบสั่งขายนั้นเมื่อมีการจัดส่งสินค้า
author: dasani-madipalli
manager: tfehr
ms.date: 06/10/2020
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: kamaybac
ms.search.region: Global
ms.author: damadipa
ms.search.validFrom: 2020-06-10
ms.dyn365.ops.version: Release 10.0.11
ms.openlocfilehash: 0f0b706568048480cf5bf85cfcb4388666432212
ms.sourcegitcommit: eaf330dbee1db96c20d5ac479f007747bea079eb
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5266114"
---
# <a name="set-up-hazardous-materials"></a>ตั้งค่าวัตถุอันตราย

[!include [banner](../includes/banner.md)]
[!include [preview banner](../includes/preview-banner.md)]

เมื่อต้องการใช้ฟังก์ชันวัตถุอันตราย คุณต้องตั้งค่าข้อมูลที่จำเป็นในการจัดประเภทสินค้าเป็นวัตุอันตราย ดังนั้น เมื่อคุณสร้างใบสั่งขายที่มีสินค้าที่จัดประเภทเป็นวัตถุอันตราย ระบบจะสร้างเอกสารประกอบวัตถุอันตรายสำหรับใบสั่งขายนั้นเมื่อมีการจัดส่ง

## <a name="turn-on-the-hazardous-materials-feature-for-your-system"></a>เปิดใช้งานคุณลักษณะวัตถุอันตรายสำหรับระบบของคุณ

ก่อนที่คุณจะสามารถใช้คุณลักษณะนี้ได้ คุณต้องเปิดใช้งานในระบบของคุณ ผู้ดูแลระบบสามารถใช้การตั้งค่า [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) เพื่อตรวจสอบสถานะของคุณลักษณะและเปิดใช้งาน ในพื้นที่ทำงาน **การจัดการคุณลักษณะ** มีการแสดงรายการคุณลักษณะในวิธีต่อไปนี้:

- **โมดูล:** *การจัดการข้อมูลผลิตภัณฑ์*
- **ชื่อคุณลักษณะ:** *ข้อมูลผลิตภัณฑ์และเอกสารประกอบการจัดส่งวัตถุอันตราย*

## <a name="hazardous-material-regulations"></a>กฎระเบียบเกี่ยวกับวัตถุอันตราย

เมื่อต้องการใช้กระบวนการสำหรับวัตถุอันตราย คุณต้องสร้างกฎระเบียบก่อน กฎระเบียบจะกำหนดวิธีการสร้างข้อความการจัดส่งที่พิมพ์สำหรับสินค้า นอกจากนี้ ยังกำหนดวิธีการจัดส่งที่เกี่ยวข้องด้วย

กฎระเบียบทั่วไปบางประการมีดังต่อไปนี้:

- **ADR** – ข้อบังคับที่เกี่ยวข้องกับการขนส่งระหว่างประเทศของสินค้าอันตรายตามถนน
- **CFR 49** – ข้อบังคับในสหรัฐอเมริกาสำหรับการขนส่งสินค้าอันตราย
- **IMDG** – รหัสสินค้าอันตรายทางทะเลระหว่างประเทศ (IMDG)
- **IATA** – ข้อบังคับของสินค้าอันตรายสำหรับสมาคมขนส่งทางอากาศระหว่างประเทศ (IATA)

กฎระเบียบเหล่านี้จะช่วยกำหนดว่าควรแสดงข้อมูลใดเมื่อคุณพิมพ์ข้อความการจัดส่งสำหรับสินค้า คุณสามารถกำหนดกฎระเบียบมากเท่าที่คุณต้องปฏิบัติตาม

> [!IMPORTANT]
> ฟังก์ชันสำหรับการตั้งค่ารหัสข้อมูลที่เกี่ยวข้องกับวัตถุอันตรายไม่ทำให้บริษัทของคุณมีการปฏิบัติตามกฎระเบียบ เพราะเป็นเพียงเครื่องมือที่จะช่วยคุณสร้างกระบวนการสำหรับบริษัทของคุณเท่านั้น

โดยทั่วไป กฎระเบียบจะมีอยู่สำหรับโหมดการขนส่งเฉพาะ เช่น การขนส่งทางทะเล การขนส่งทางถนน หรือการขนส่งทางอากาศ ดังนั้น คุณจึงสามารถเชื่อมโยงกฎระเบียบต่างๆ กับวิธีการจัดส่งได้ วิธีการจัดส่งจะใช้เมื่อมีการพิมพ์เอกสารเฉพาะในการจัดการคลังสินค้า ในการจัดการคลังสินค้า การจัดส่งแต่ละรายการจะเชื่อมโยงกับผู้ขนส่งสินค้าและบริการผู้ขนส่งที่ตั้งค่าไว้ในโมดูล **การขนส่ง** วิธีการจัดส่งเชื่อมโยงกับผู้ขนส่งสินค้าและบริการผู้ขนส่ง เมื่อคุณเรียกใช้รายงาน วิธีการจัดส่งจะใช้ในการค้นหาข้อความที่พิมพ์สำหรับการจัดส่งที่เชื่อมโยงกับสินค้าที่นำออกใช้

ข้อมูลการตั้งค่านี้ไม่ได้ระบุเฉพาะสำหรับนิติบุคคลแต่ละแห่ง (บริษัท) ดังนั้น คุณจึงสามารถตั้งค่าชุดข้อมูลวัตถุอันตรายที่ใช้ร่วมกันระหว่างนิติบุคคลทั้งหมดของคุณได้

สำหรับกฎระเบียบแต่ละรายการ คุณสามารถกำหนดรายการวัตถุและใช้เป็นรายการเท็มเพลตที่เชื่อมโยงกับสินค้าที่นำออกใช้ สำหรับกฎระเบียบแต่ละรายการ คุณสามารถกำหนดการตั้งค่าการพิมพ์ได้ด้วย การตั้งค่าการพิมพ์ช่วยให้คุณสามารถกำหนดวิธีการสร้างข้อความการจัดส่งสำหรับสินค้าได้ การตั้งค่าการพิมพ์ใช้เพื่อสร้างข้อความที่พิมพ์สำหรับการจัดส่งของสินค้าที่นำออกใช้

เมื่อต้องการตั้งค่ากฎระเบียบเกี่ยวกับวัตถุอันตราย ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> กฎระเบียบเกี่ยวกับวัตถุอันตราย** ในหน้า **กฎระเบียบเกี่ยวกับวัตถุอันตราย** คุณสามารถสร้างกฎระเบียบจำนวนเท่าใดก็ได้และตั้งค่าคอนฟิกแต่ละรายการโดยใช้ฟิลด์ที่อธิบายไว้ในส่วนย่อยต่อไปนี้

### <a name="hazardous-material-regulation-header"></a>ส่วนหัวของกฎระเบียบเกี่ยวกับวัตถุอันตราย

กฎระเบียบแต่ละรายการมีรหัสและคำอธิบาย ตารางต่อไปนี้อธิบายถึงฟิลด์ที่มีอยู่ในส่วนหัว

| ฟิลด์ | คำอธิบาย |
|---|---|
| รหัสข้อบังคับ | ป้อนรหัสเพื่อระบุเรกคอร์ดกฎระเบียบเกี่ยวกับวัตถุอันตราย |
| คำอธิบาย | ป้อนคำอธิบายของกฎระเบียบเกี่ยวกับวัตถุอันตราย |

### <a name="print-setup-fasttab"></a>แท็บด่วนการตั้งค่าการพิมพ์

กฎระเบียบแต่ละรายการอาจมีการตั้งค่าการพิมพ์จำนวนเท่าใดก็ได้ คุณกำหนดการตั้งค่าการพิมพ์ในแท็บด่วน **การตั้งค่าการพิมพ์** ตารางต่อไปนี้อธิบายถึงฟิลด์ที่มีอยู่สำหรับการตั้งค่าการพิมพ์แต่ละรายการ

| ฟิลด์ | คำอธิบาย |
|---|---|
| ลำดับ | กำหนดลำดับที่ฟิลด์จะถูกอ้างอิงในข้อความการจัดส่ง |
| ฟิลด์ที่จะพิมพ์ | เลือกฟิลด์ที่จะรวมไว้ในข้อความการจัดส่ง ไม่สามารถพิมพ์ฟิลด์ทั้งหมดสำหรับวัตถุอันตรายได้ เฉพาะฟิลด์ทั่วไปที่ใช้ในการกำหนดข้อความการจัดส่งในกฎระเบียบต่างๆ เท่านั้นที่จะมีอยู่ คุณควรกำหนดฟิลด์ที่พิมพ์รายการแรกเป็นตัวแบ่งฟิลด์ที่มีค่า **ลำดับ** เป็น *0* (ศูนย์) เพื่อให้สามารถใช้เป็นตัวแบ่งระหว่างฟิลด์อื่นๆ ได้ ต้องใช้การอ้างอิงเพียงตัวเดียวสำหรับตัวแบ่งฟิลด์<p>ค่าที่พร้อมใช้งานมีดังต่อไปนี้</p><ul></li><li>**ตัวแบ่งฟิลด์** - ฟิลด์ที่พิมพ์นี้จะใช้เป็นตัวแบ่งฟิลด์สำหรับข้อความ ต้องใช้ตัวแบ่งฟิลด์รายการเดียวในลำดับ โดยปกติแล้ว คุณควรตั้งค่า **ลำดับ** สำหรับฟิลด์ที่พิมพ์นี้เป็น *0* (ศูนย์) ระบบจะค้นหาตัวแบ่งฟิลด์และใช้รายการแรกที่พบในรายการ ค่าข้อความที่ใช้ในสตริงจะมาจากฟิลด์ **พิมพ์หลังจาก**</li><li>**รหัส** – ฟิลด์ที่พิมพ์นี้จะเพิ่ม [รหัสที่ระบุและ/หรือคำอธิบาย](#identification) ในข้อความที่พิมพ์</li><li>**ประเภท** – ฟิลด์ที่พิมพ์นี้จะเพิ่ม [รหัสประเภทและ/หรือคำอธิบาย](#classes) ในข้อความที่พิมพ์</li><li>**ประเภทย่อย** – ฟิลด์ที่พิมพ์นี้จะเพิ่ม [รหัสประเภทย่อยและ/หรือคำอธิบาย](#divisions) ในข้อความที่พิมพ์</li><li>**กลุ่มการบรรจุ** – ฟิลด์ที่พิมพ์นี้จะเพิ่ม [รหัสกลุ่มการบรรจุและ/หรือคำอธิบาย](#packing-group) ในข้อความที่พิมพ์</li><li>**รหัสอุโมงค์และ/หรือคำอธิบาย** – ฟิลด์ที่พิมพ์นี้จะเพิ่ม [รหัสอุโมงค์และ/หรือคำอธิบาย](#tunnel) ในข้อความที่พิมพ์</li><li>**ชื่อการจัดส่งที่เหมาะสม** – ฟิลด์ที่พิมพ์นี้จะเพิ่ม [ชื่อการจัดส่งที่เหมาะสม](hazmat-items.md#hazmat-description) ในข้อความที่พิมพ์</li><li>**ชื่อทางเทคนิค** – ฟิลด์ที่พิมพ์นี้จะเพิ่ม [ชื่อทางเทคนิคและ/หรือคำอธิบาย](#technical-name) ในข้อความที่พิมพ์</li><li>**ประเภทการขนส่ง** – ฟิลด์ที่พิมพ์นี้จะเพิ่ม [รหัสประเภทการขนส่งและ/หรือคำอธิบาย](#transport-category) ในข้อความที่พิมพ์</li><li>**ระวางเรือ** – ฟิลด์ที่พิมพ์นี้จะเพิ่ม [รหัสระวางเรือและ/หรือคำอธิบาย](#stowage) ในข้อความที่พิมพ์</li><li>**ข้อความแบบคงที่** – ฟิลด์ที่พิมพ์นี้จะป้อนข้อความที่กำหนดไว้ในฟิลด์ **ข้อความแบบคงที่** สำหรับแถวนี้</li><li>**รหัสป้ายฉลากและ/หรือคำอธิบาย** – ฟิลด์ที่พิมพ์นี้จะเพิ่ม [รหัสป้ายฉลากและ/หรือคำอธิบาย](#label) ในข้อความที่พิมพ์</li><li>**การบรรจุในเครื่องบิน** – ฟิลด์ที่พิมพ์นี้จะเพิ่ม [รหัสคำแนะนำการบรรจุในเครื่องบินและ/หรือคำอธิบาย](#packing-instruction) ในข้อความที่พิมพ์</li><li>**ปริมาณจำกัด** – ฟิลด์ที่พิมพ์นี้จะตรวจสอบว่ามีการทำเครื่องหมายสินค้าเป็นสินค้าที่มี [ปริมาณจำกัด](hazmat-items.md#material-management) หรือไม่ ถ้ามี ให้ป้อนข้อความที่กำหนดไว้ในฟิลด์ **ข้อความแบบคงที่** สำหรับแถวนี้</li><li>**คำอธิบายการบรรจุ** – ฟิลด์ที่พิมพ์นี้จะเพิ่ม [คำอธิบายการบรรจุ](#packing-description) ในข้อความที่พิมพ์</li></ul> |
| พิมพ์ก่อน | ป้อนข้อความที่ควรพิมพ์ก่อนเนื้อหาที่กำหนดโดยการตั้งค่า **ฟิลด์ที่พิมพ์** |
| พิมพ์หลัง | ป้อนข้อความที่ควรพิมพ์หลังเนื้อหาที่กำหนดโดยการตั้งค่า **ฟิลด์ที่พิมพ์** |
| พิมพ์ด้วยค่าก่อนหน้า | เลือกกล่องกาเครื่องหมายนี้เพื่อป้องกันไม่ให้มีการพิมพ์ตัวคั่นฟิลด์ระหว่างฟิลด์ก่อนหน้านี้และฟิลด์นี้ ใช้กล่องกาเครื่องหมายนี้เพื่อพิมพ์ฟิลด์ที่ไม่จำเป็นต้องระบุหรือรวมไว้ในฟิลด์ที่พิมพ์อีกฟิลด์หนึ่ง |
| ข้อความคงที่ | ถ้าคุณตั้งค่าฟิลด์ **ฟิลด์ที่พิมพ์** เป็น **ข้อความแบบคงที่** หรือ **ปริมาณจำกัด** ให้ป้อนข้อความที่ควรจะพิมพ์ |
| รวมอยู่ในการพิมพ์ | เลือกว่าควรพิมพ์ค่าใดจากฟิลด์ที่พิมพ์ที่เลือกสำหรับแถวนี้ คุณสามารถพิมพ์รหัส คำอธิบาย หรือทั้งรหัสและคำอธิบาย |

### <a name="mode-of-delivery-fasttab"></a>แท็บด่วนวิธีการจัดส่ง

กฎระเบียบเป็นตารางที่ใช้ร่วมกันและไม่ได้ระบุเป็นแบบเฉพาะสำหรับแต่ละนิติบุคคล อย่างไรก็ตาม วิธีการจัดส่งเป็นแบบเฉพาะนิติบุคคล ดังนั้น เมื่อคุณตั้งค่าวิธีการจัดส่ง คุณต้องเลือกความสัมพันธ์ระหว่างกฎระเบียบ นิติบุคคล และวิธีการจัดส่ง

ตารางต่อไปนี้อธิบายถึงฟิลด์ที่มีอยู่ในแท็บด่วน **วิธีการจัดส่ง**

| ฟิลด์ | คำอธิบาย |
|---|---|
| บริษัท | เลือกนิติบุคคลที่จะเชื่อมโยงกับกฎระเบียบนี้ |
| โหมดการนำส่ง | ตามนิติบุคคลที่คุณเลือกไว้ ให้เลือกวิธีการจัดส่งที่ควรเชื่อมโยงกับกฎระเบียบ |

### <a name="country-fasttab"></a>แท็บด่วนประเทศ

สำหรับวัตถุประสงค์ในการอ้างอิง คุณสามารถแสดงรายการประเทศหรือภูมิภาคที่กฎระเบียบเกี่ยวข้อง อย่างไรก็ตาม เมื่อเรียกใช้รายงานการจัดส่ง จะมีการใช้วิธีการจัดส่งเท่านั้นในการกำหนดกฎระเบียบ เมื่อคุณตรวจสอบการจัดส่งคลังสินค้า จะไม่มีการเชื่อมโยงโดยตรงกับวิธีการจัดส่ง การจัดส่งเชื่อมโยงกับผู้ขนส่งสินค้าและบริการผู้ขนส่ง เมื่อคุณกำหนดบริการผู้ขนส่ง คุณต้องเชื่อมโยงกับวิธีการจัดส่ง ความสัมพันธ์นี้จะใช้ในรายงานการจัดส่ง เช่น ใบตราส่ง เพื่อค้นหาข้อความที่พิมพ์สำหรับการจัดส่งของสินค้า

ตารางต่อไปนี้อธิบายถึงฟิลด์ที่มีอยู่ในแท็บด่วน **ประเทศ**

| ฟิลด์ | คำอธิบาย |
|---|---|
| ประเทศ/ภูมิภาค | เลือกประเทศ/ภูมิภาคที่จะเชื่อมโยงกับกฎระเบียบ |

## <a name="material-codes"></a><a name="hazmat-codes"></a>รหัสวัตถุ

รหัสวัตถุกำหนดการตั้งค่าที่เกี่ยวข้องกับส่วนประกอบอันตรายเฉพาะ ซึ่งอาจรวมอยู่ในผลิตภัณฑ์ที่นำออกใช้ รหัสวัตถุแต่ละรายการเป็นของกฎระเบียบเกี่ยวกับวัตถุอันตรายเฉพาะ และคำจำกัดความต้องเป็นไปตามกฎระเบียบดังกล่าว เมื่อคุณใช้รหัสวัตถุกับผลิตภัณฑ์ที่นำออกใช้โดยใช้ฟิลด์ **รหัสวัตถุ** การตั้งค่าวัตถุอันตรายของรหัสวัตถุทั้งหมดจะนำไปใช้กับผลิตภัณฑ์นั้นโดยอัตโนมัติ ดังนั้น กระบวนการของการตั้งค่าผลิตภัณฑ์ที่นำออกใช้จะเร็วกว่าและมีแนวโน้มที่จะเกิดข้อผิดพลาดน้อยกว่า

เมื่อต้องการจัดการคำจำกัดความวัตถุอันตราย ให้ทำตามขั้นตอนเหล่านี้

1. ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> กฎระเบียบเกี่ยวกับวัตถุอันตราย**
2. เลือกกฎระเบียบที่จะตั้งค่าคำจำกัดความวัตถุอันตราย
3. บนบานหน้าต่างการดำเนินการ บนแท็บ **การตั้งค่า** เลือก **วัตถุอันตราย**
4. ในฟิลด์ **รหัสวัตถุ** ให้ป้อนรหัสวัตถุสำหรับคำจำกัดความวัตถุอันตราย คุณจะเลือกค่านี้เมื่อคุณใช้รหัสวัตถุกับผลิตภัณฑ์ที่นำออกใช้

    ฟิลด์ **รหัสกฎระเบียบ** เป็นแบบอ่านอย่างเดียวและแสดงกฎระเบียบที่คุณเลือกไว้ในขั้นตอนที่ 2

5. ใช้ฟิลด์ที่เหลือบนหน้านี้เพื่อสร้างและตั้งค่าวัตถุอันตรายแต่ละรายการที่ใช้กับกฎระเบียบที่คุณเลือก ฟิลด์ที่มีอยู่คือชุดย่อยของฟิลด์วัตถุอันตรายที่ไช้ได้สำหรับผลิตภัณฑ์ที่นำออกใช้แต่ละรายการ สำหรับข้อมูลเพิ่มเติม ให้ดูที่ [วัตถุอันตรายในผลิตภัณฑ์ ใบสั่ง การจัดส่ง และการบรรทุก](hazmat-items.md)

## <a name="hazardous-material-classification-groups"></a><a name="classification-groups"></a>กลุ่มการจัดประเภทวัตถุอันตราย

กลุ่มการจัดประเภทวัตถุอันตรายแต่ละกลุ่มจะกำหนดกลุ่มของค่าฟิลด์ที่สร้างเท็มเพลต คุณสามารถใช้เท็มเพลตนี้ได้ในภายหลัง เมื่อคุณตั้งค่าข้อมูลวัตถุอันตรายสำหรับสินค้าที่นำออกใช้

เมื่อคุณกำหนดรหัสสำหรับกลุ่มการจัดประเภทวัตถุอันตรายให้กับสินค้าที่นำออกใช้ จะมีการคัดลอกข้อมูลที่เกี่ยวข้องกับกลุ่มการจัดประเภทดังกล่าวลงในฟิลด์ที่เหมาะสมของสินค้า ดังนั้น คุณจึงสามารถทำให้กระบวนการตั้งค่าทำได้ง่ายขึ้นโดยสร้างชุดของค่าฟิลด์ที่เกี่ยวข้องซึ่งคุณใช้ร่วมกันอยู่บ่อยๆ

ข้อมูลการตั้งค่านี้ไม่ได้ระบุแบบเฉพาะสำหรับนิติบุคคลแต่ละแห่ง ดังนั้น คุณจึงสามารถตั้งค่าชุดข้อมูลวัตถุอันตรายที่ใช้ร่วมกันระหว่างนิติบุคคลทั้งหมดของคุณได้

เมื่อต้องการตั้งค่ากลุ่มการจัดประเภทวัตถุอันตราย ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> กลุ่มการจัดประเภทวัตถุอันตราย** ในหน้า **กลุ่มการจัดประเภทวัตถุอันตราย** คุณสามารถสร้างกลุ่มจำนวนเท่าใดก็ได้และตั้งค่าคอนฟิกแต่ละกลุ่มโดยใช้ฟิลด์ที่อธิบายไว้ในตารางต่อไปนี้

| ฟิลด์ | คำอธิบาย |
|---|---|
| รหัสกลุ่ม | ป้อนรหัสเพื่อระบุกลุ่ม |
| คำอธิบาย | ป้อนคำอธิบายของกลุ่ม |
| รหัสประเภท | เชื่อมโยง [รหัสประเภท](#classes) ของวัตถุอันตรายกับกลุ่ม |
| รหัสประเภทย่อย | เชื่อมโยง [รหัสประเภทย่อย](#divisions) ของวัตถุอันตรายกับกลุ่ม |
| รหัสกลุ่มการบรรจุ | เชื่อมโยง [รหัสกลุ่มการบรรจุ](#packing-group) กับกลุ่ม |
| รหัสประเภทการขนส่ง | เชื่อมโยง [รหัสประเภทการขนส่ง](#transport-category) กับกลุ่ม |
| ตัวคูณ | ป้อนตัวคูณวัตถุอันตรายที่ใช้กับประเภทและประเภทย่อยที่เลือกของวัตถุอันตรายตามกฎระเบียบที่เกี่ยวข้อง ตัวคูณนี้ใช้เป็นส่วนหนึ่งของสูตรที่คำนวณ *คะแนนวัตถุอันตราย* รวมที่อยู่ในการบรรทุกหรือการจัดส่ง สำหรับข้อมูลเพิ่มเติมเกี่ยวกับคะแนนวัตถุอันตรายและตัวคูณนี้ โปรดดูที่ [แท็บด่วนการจัดการวัตถุ](hazmat-items.md#material-management) |

## <a name="hazardous-material-classes"></a><a name="classes"></a>ประเภทวัตถุอันตราย

โดยทั่วไปแล้ว จะมีการแม็ปประเภทของวัตถุอันตรายกับรายการของประเภทที่ระบุไว้ในกฎระเบียบที่คุณกำลังปฏิบัติตาม ตัวอย่างเช่น CFR 49 ของกฎระเบียบของสหรัฐฯ แสดงรายการ "ประเภท 3" เป็นของเหลวไวไฟและของเหลวที่ติดไฟได้ คุณสามารถตั้งค่าประเภทที่เกี่ยวข้องกับวัตถุที่คุณต้องจัดประเภทได้

แต่ละประเภทจะถูกกำหนดให้กับการตั้งค่าวัตถุในรายการวัตถุที่เกี่ยวข้องกับกฎระเบียบ คุณจะกำหนดประเภทให้กับสินค้าแต่ละรายการที่นำออกใช้ตามที่จำเป็น เพื่ออธิบายถึงลักษณะอันตรายของผลิตภัณฑ์

ข้อมูลการตั้งค่านี้ไม่ได้ระบุแบบเฉพาะสำหรับนิติบุคคลแต่ละแห่ง ดังนั้น คุณจึงสามารถตั้งค่าชุดข้อมูลวัตถุอันตรายที่ใช้ร่วมกันระหว่างนิติบุคคลทั้งหมดของคุณได้

ประเภทของวัตถุอันตรายทำงานร่วมกับประเภทย่อย กลุ่ม และกลุ่มความเข้ากันได้ในลักษณะต่อไปนี้:

- เมื่อคุณกำหนดประเภทของวัตถุอันตรายให้กับสินค้าที่นำออกใช้ คุณต้องกำหนด [ประเภทย่อยของวัตถุอันตราย](#divisions)
- คุณสามารถใช้ประเภทของวัตถุอันตรายร่วมกับ [กลุ่มการจัดประเภทวัตถุอันตราย](#classification-groups) เพื่อสร้างเท็มเพลตของรหัสสำหรับการตั้งค่าสินค้า
- คุณสามารถใช้ [กลุ่มความเข้ากันได้ของวัตถุอันตราย](#compatibility-groups) เพื่อสร้างประเภทและประเภทย่อยของวัตถุอันตรายที่สามารถจัดส่งด้วยกันได้

เมื่อต้องการตั้งค่าประเภทของวัตถุอันตราย ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> ประเภทวัตถุอันตราย** ในหน้า **ประเภทวัตถุอันตราย** คุณสามารถสร้างประเภทจำนวนเท่าใดก็ได้และตั้งค่าคอนฟิกแต่ละประเภทโดยใช้ฟิลด์ที่อธิบายไว้ในตารางต่อไปนี้

| ฟิลด์ | คำอธิบาย |
|---|---|
| รหัสประเภท | ป้อนรหัสเพื่อระบุประเภทนี้ คุณกำหนดรหัสนี้สำหรับสินค้า หลังจากนั้นจะมีการใช้ในรายการการค้นหาเมื่อคุณกำหนดประเภทวัตถุอันตรายให้กับสินค้าที่นำออกใช้ |
| คำอธิบาย | ป้อนคำอธิบายของประเภท |

## <a name="hazardous-material-divisions"></a><a name="divisions"></a>ประเภทย่อยของวัตถุอันตราย

ประเภทย่อยวัตถุอันตรายเป็นชุดย่อยของประเภทวัตถุอันตราย คุณต้องกำหนดทั้งประเภทย่อยและประเภทให้กับผลิตภัณฑ์ทั้งหมดที่มีวัตถุอันตราย

สำหรับประเภทที่ไม่มีประเภทย่อยใดๆ ให้สร้างประเภทย่อยที่รหัสเป็น *0* ตัวอย่างเช่น ในกฎระเบียบของ IATA วัตถุกัมมันตรังสีระดับ 7 ไม่มีประเภทปลีกย่อย ในกรณีนี้ คุณจะสร้างประเภทย่อย *0* ซึ่งคุณสามารถเชื่อมโยงกับผลิตภัณฑ์ที่นำออกใช้เมื่อคุณกำหนดประเภท

ข้อมูลการตั้งค่านี้ไม่ได้ระบุแบบเฉพาะสำหรับนิติบุคคลแต่ละแห่ง ดังนั้น คุณจึงสามารถตั้งค่าชุดข้อมูลวัตถุอันตรายที่ใช้ร่วมกันระหว่างนิติบุคคลทั้งหมดของคุณได้

ประเภทย่อยของวัตถุอันตรายทำงานร่วมกับประเภท กลุ่ม และกลุ่มความเข้ากันได้ในลักษณะต่อไปนี้:

- เมื่อคุณกำหนดประเภทย่อยของวัตถุอันตรายให้กับสินค้าที่นำออกใช้ คุณต้องกำหนด [ประเภทวัตถุอันตราย](#classes)
- คุณสามารถใช้ประเภทย่อยของวัตถุอันตรายร่วมกับ [กลุ่มการจัดประเภทวัตถุอันตราย](#classification-groups) เพื่อสร้างเท็มเพลตของรหัสสำหรับการตั้งค่าสินค้า
- คุณสามารถใช้ [กลุ่มความเข้ากันได้ของวัตถุอันตราย](#compatibility-groups) เพื่อสร้างประเภทและประเภทย่อยของวัตถุอันตรายที่สามารถจัดส่งด้วยกันได้

เมื่อต้องการตั้งค่าประเภทย่อยของวัตถุอันตราย ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> ประเภทย่อยของวัตถุอันตราย** ในหน้า **ประเภทย่อยของวัตถุอันตราย** คุณสามารถสร้างประเภทย่อยจำนวนเท่าใดก็ได้และตั้งค่าคอนฟิกแต่ละประเภทย่อยโดยใช้ฟิลด์ที่อธิบายไว้ในตารางต่อไปนี้

| ฟิลด์ | คำอธิบาย |
|---|---|
| ประเภทย่อย | ป้อนรหัสที่จะใช้เป็นหมายเลขอ้างอิงสำหรับประเภทย่อย |
| คำอธิบาย | ป้อนคำอธิบายของประเภทย่อย |
| ประเภท | ค้นหาและกำหนดประเภทที่มีประเภทย่อยอยู่ |

## <a name="hazardous-material-compatibility-groups"></a><a name="compatibility-groups"></a>กลุ่มความเข้ากันได้ของวัตถุอันตราย

กลุ่มความเข้ากันได้ของวัตถุอันตรายสร้างประเภทและประเภทย่อยของวัตถุอันตรายที่สามารถจัดส่งด้วยกันได้ เมื่อผู้ปฏิบัติงานสร้างการบรรทุกหรือการจัดส่งคลังสินค้า พวกเขาจะสามารถดำเนินการตรวจสอบความเข้ากันได้ที่จะออกคำเตือนถ้าการบรรทุกหรือการจัดส่งมีสินค้าที่ไม่ได้เป็นของกลุ่มความเข้ากันได้เดียวกันทั้งหมด

ข้อมูลการตั้งค่านี้ไม่ได้ระบุแบบเฉพาะสำหรับนิติบุคคลแต่ละแห่ง ดังนั้น คุณจึงสามารถตั้งค่าชุดข้อมูลวัตถุอันตรายที่ใช้ร่วมกันระหว่างนิติบุคคลทั้งหมดของคุณได้

เมื่อต้องการตั้งค่ากลุ่มความเข้ากันได้ของวัตถุอันตราย ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> กลุ่มความเข้ากันได้ของวัตถุอันตราย** ในหน้า **กลุ่มความเข้ากันได้ของวัตถุอันตราย** คุณสามารถสร้างกลุ่มความเข้ากันได้จำนวนเท่าใดก็ได้และตั้งค่าคอนฟิกแต่ละกลุ่มโดยใช้ฟิลด์ที่อธิบายไว้ในส่วนย่อยต่อไปนี้

### <a name="hazardous-material-compatibility-group-header"></a>ส่วนหัวของกลุ่มความเข้ากันได้ของวัตถุอันตราย

กลุ่มความเข้ากันได้แต่ละกลุ่มมีรหัสและคำอธิบาย ตารางต่อไปนี้อธิบายถึงฟิลด์ที่มีอยู่ในส่วนหัว

| ฟิลด์ | คำอธิบาย |
|---|---|
| กลุ่มความเข้ากันได้ | ป้อนรหัสเพื่อระบุกลุ่มความเข้ากันได้ |
| คำอธิบาย | ป้อนคำอธิบายเกี่ยวกับกลุ่มความเข้ากันได้ |

### <a name="compatibility-group-details"></a>รายละเอียดกลุ่มความเข้ากันได้

กลุ่มความเข้ากันได้แต่ละกลุ่มกำหนดรายการของประเภทและประเภทย่อยของวัตถุอันตรายที่สามารถจัดส่งด้วยกันได้

| ฟิลด์ | คำอธิบาย |
|---|---|
| ประเภท | เลือกประเภทของวัตถุอันตรายที่เข้ากันได้กับประเภทอื่นๆ ทั้งหมดในกลุ่ม |
| ประเภทย่อย | เลือกประเภทย่อยของวัตถุอันตรายที่เป็นของประเภทที่เลือก |

## <a name="hazardous-material-specification-values"></a>ค่าข้อมูลจำเพาะของวัตถุอันตราย

Microsoft Dynamics 365 Supply Chain Management มีข้อมูลจำเพาะของวัตถุอันตรายหลายชนิด สำหรับแต่ละชนิด คุณต้องสร้างชุดค่าส่วนกลางสำหรับฟิลด์ที่เกี่ยวข้องแต่ละฟิลด์ หลังจากนั้น ผู้ใช้สามารถเลือกค่าเหล่านั้นได้เมื่อตั้งค่าคอนฟิกคำจำกัดความวัตถุอันตรายหรือผลิตภัณฑ์ที่นำออกใช้ Supply Chain Management มีคอลเลกชันของหน้าซึ่งคุณสามารถสร้างค่าได้ แต่ละหน้าจะกำหนดให้กับข้อมูลจำเพาะชนิดเดียวเท่านั้น สำหรับคำอธิบายเกี่ยวกับข้อมูลจำเพาะแต่ละอย่างที่มีอยู่และข้อมูลเกี่ยวกับวิธีการสร้างค่าที่พร้อมใช้งานสำหรับรายการดังกล่าว ให้ดูที่ส่วนย่อยต่อไปนี้

ตัวอย่างหนึ่งของข้อมูลจำเพาะของวัตถุอันตรายคือ _รหัสระวางเรือ_ ซึ่งจะระบุวิธีการจัดเก็บวัตถุที่กำหนดในระหว่างการขนส่ง การใช้ข้อมูลในส่วนนี้ คุณจะสามารถสร้างคอลเลกชันส่วนกลางของรหัสระวางเรือได้ จากนั้นคอลเลกชันนี้จะแสดงต่อผู้ใช้ในรายการแบบหล่นลงเมื่อพวกเขาตั้งค่ารหัสระวางเรือสำหรับผลิตภัณฑ์ที่นำออกใช้

ค่าข้อมูลจำเพาะของวัตถุอันตรายเหล่านี้ไม่ได้เฉพาะเจาะจงสำหรับนิติบุคคลแต่ละแห่ง ดังนั้นคุณจึงสามารถมีชุดของค่าทั่วไปที่ใช้ร่วมกันระหว่างนิติบุคคลทั้งหมดของคุณได้

คุณจะใช้ [รหัสวัตถุ](#hazmat-codes) เพื่อสร้างคอลเลกชันที่ใช้ร่วมกันของการตั้งค่าสำหรับข้อมูลจำเพาะแต่ละรายการตามที่ใช้กับกฎระเบียบที่กำหนด จากนั้น คุณสามารถใช้รหัสที่เหมาะสมกับผลิตภัณฑ์ที่นำออกใช้แต่ละรายการได้ตามต้องการ สำหรับข้อมูลเกี่ยวกับวิธีการใช้รหัสวัตถุอันตรายกับผลิตภัณฑ์ที่นำออกใช้เฉพาะ และวิธีการตั้งค่าคอนฟิกการตั้งค่าแต่ละอย่างของผลิตภัณฑ์ดังกล่าว สำหรับข้อมูลจำเพาะใดๆ ที่อธิบายไว้ที่นี่ โปรดดูที่ [วัตถุอันตรายในผลิตภัณฑ์ ใบสั่ง การจัดส่ง และการบรรทุก](hazmat-items.md)

### <a name="hazardous-material-emergency-response"></a>การรับมือกรณีฉุกเฉินสำหรับวัตถุอันตราย

ข้อมูลจำเพาะเกี่ยวกับ *การรับมือกรณีฉุกเฉินเกี่ยวกับวัตถุอันตราย* บ่งชี้ว่าควรทำอย่างไรหากมีความผิดพลาดบางอย่างขณะที่ผลิตภัณฑ์ที่มีวัตถุอันตรายที่กำหนดถูกขนส่ง

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> การรับมือกรณีฉุกเฉินเกี่ยวกับวัตถุอันตราย** บนหน้า **การรับมือกรณีฉุกเฉินเกี่ยวกับวัตถุอันตราย** คุณสามารถสร้างค่าจำนวนเท่าใดก็ได้และตั้งค่าคอนฟิกแต่ละรายการด้วยรหัสการจัดประเภทและคำอธิบายโดยย่อ

### <a name="hazardous-material-identification"></a><a name="identification"></a>การบ่งชี้วัตถุอันตราย

ข้อมูลจำเพาะเกี่ยวกับ *การบ่งชี้วัตถุอันตราย* ระบุประเภทหรือลักษณะของวัตถุอันตราย โดยทั่วไป ค่านี้เป็นค่าที่อิงกับมาตรฐานของสหประชาชาติ (UN) แต่ละประเภทระบุด้วยรหัสและคำอธิบาย และสามารถตั้งค่าจำกัดในวิธีการขนส่ง ตัวอย่างเช่น ถ้าต้องการระบุสินค้าที่มีความไวไฟหรือวัตถุที่ติดไฟ ให้คุณสร้างประเภทของวัตถุอันตรายที่ใช้รหัส *FL* และคำอธิบาย *ไวไฟ* นอกจากนี้ คุณยังสามารถระบุว่าประเภทนี้ต้องไม่มีการขนส่งทางอากาศ

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> การบ่งชี้วัตถุอันตราย** ในหน้า **การบ่งชี้วัตถุอันตราย** คุณสามารถสร้างค่าจำนวนเท่าใดก็ได้และตั้งค่าคอนฟิกแต่ละรายการโดยใช้ฟิลด์ที่อธิบายไว้ในตารางต่อไปนี้

| ฟิลด์ | คำอธิบาย |
|---|---|
| การระบุรหัสประจำตัว | ป้อนรหัสที่จะใช้เป็นหมายเลขอ้างอิงที่ระบุประเภทนี้ของวัตถุอันตราย |
| คำอธิบาย | ป้อนคำอธิบายของประเภทนี้ |
| จำกัดจากการขนส่งทางอากาศ | เลือกกล่องกาเครื่องหมายนี้เพื่อบ่งชี้ว่าประเภทนี้ของวัตถุอันตรายไม่ควรมีการขนส่งทางอากาศหรือไม่ |
| จำกัดจากการขนส่งทางทะเล | เลือกกล่องกาเครื่องหมายนี้เพื่อบ่งชี้ว่าประเภทนี้ของวัตถุอันตรายไม่ควรมีการขนส่งทางทะเลหรือไม่ |

### <a name="hazardous-material-label"></a><a name="label"></a>ฉลากของวัตถุอันตราย

ข้อมูลจำเพาะเกี่ยวกับ *ป้ายฉลากวัตถุอันตราย* ระบุป้ายฉลากสินค้าอันตรายที่ต้องนำไปใช้กับผลิตภัณฑ์ที่นำออกใช้ที่เกี่ยวข้อง ป้ายฉลากดังกล่าวจะอธิบายวิธีการจัดการกับผลิตภัณฑ์ ตัวอย่างเช่น คุณมีผลิตภัณฑ์ที่มีแก๊สเป็นพิษ ในกรณีนี้ คุณจะตั้งค่ารหัสป้ายฉลากที่แสดงถึงป้ายฉลากแก๊สที่เป็นพิษ นอกจากนี้ คุณยังสร้างกระบวนการทางธุรกิจของคุณเพื่อให้ค้นหาค่านี้เมื่อคุณจัดส่งผลิตภัณฑ์

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> ป้ายฉลากวัตถุอันตราย** บนหน้า **ป้ายฉลากวัตถุอันตราย** คุณสามารถสร้างป้ายฉลากจำนวนเท่าใดก็ได้และตั้งค่าคอนฟิกแต่ละรายการด้วยรหัสที่ระบุและคำอธิบายโดยย่อ

### <a name="hazardous-material-packing-descriptions"></a><a name="packing-description"></a>คำอธิบายในการบรรจุวัตถุอันตราย

ข้อมูลจำเพาะเกี่ยวกับ *คำอธิบายการบรรจุวัตถุอันตราย* บ่งชี้ว่าต้องบรรจุสินค้าอันตรายอย่างไร ตัวอย่างเช่น อาจต้องบรรจุอยู่ในถังเหล็กชนิดเฉพาะหรือบรรจุภัณฑ์พิเศษชนิดอื่น

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> คำอธิบายการบรรจุวัตถุอันตราย** บนหน้า **คำอธิบายการบรรจุวัตถุอันตราย** คุณสามารถสร้างคำอธิบายการบรรจุจำนวนเท่าใดก็ได้และตั้งค่าคอนฟิกแต่ละรายการด้วยรหัสที่ระบุและคำอธิบายโดยย่อ

### <a name="hazardous-material-packing-group"></a><a name="packing-group"></a>กลุ่มการบรรจุวัตถุอันตราย

ข้อมูลจำเพาะ *กลุ่มการบรรจุวัตถุอันตราย* ระบุกลุ่มการบรรจุสำหรับสินค้าอันตราย กลุ่มการบรรจุช่วยให้คุณสามารถกำหนดรหัสและคำอธิบายเพื่อระบุว่าต้องสินค้าที่เป็นวัตถุอันตรายต้องบรรจุอย่างไรในระหว่างการขนส่งหรือการจัดส่ง มีการกำหนดกลุ่มการบรรจุให้กับสินค้าในหน้า **วัตถุอันตรายของสินค้า**

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> กลุ่มการบรรจุวัตถุอันตราย** บนหน้า **กลุ่มการบรรจุวัตถุอันตราย** คุณสามารถสร้างกลุ่มการบรรจุจำนวนเท่าใดก็ได้และตั้งค่าคอนฟิกแต่ละรายการด้วยรหัสที่ระบุและคำอธิบายโดยย่อ

### <a name="hazardous-material-packing-instruction"></a><a name="packing-instruction"></a>คำแนะนำในการบรรจุวัตถุอันตราย

ข้อมูลจำเพาะ *คำแนะนำการบรรจุวัตถุอันตราย* ระบุคำแนะนำการบรรจุที่ต้องปฏิบัติตามเมื่อมีการจัดเตรียมสินค้าอันตรายที่กำหนดสำหรับการขนส่งทางอากาศ

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> คำแนะนำการบรรจุวัตถุอันตราย** บนหน้า **คำแนะนำการบรรจุวัตถุอันตราย** คุณสามารถสร้างตัวระบุคำแนะนำการบรรจุจำนวนเท่าใดก็ได้และตั้งค่าคอนฟิกแต่ละรายการด้วยรหัสที่ระบุและคำอธิบายโดยย่อ

### <a name="hazardous-material-stowage"></a><a name="stowage"></a>ระวางเรือของวัตถุอันตราย

ข้อมูลจำเพาะ *ระวางเรือของวัตถุอันตราย* บ่งชี้ว่าต้องจัดเก็บผลิตภัณฑ์ต้องจัดเก็บบนเรืออย่างไรเมื่อมีการขนส่งโดยการขนส่งทางทะเล

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> ระวางเรือของวัตถุอันตราย** บนหน้า **ระวางเรือของวัตถุอันตราย** คุณสามารถสร้าตัวระบุระวางเรือจำนวนเท่าใดก็ได้และตั้งค่าคอนฟิกแต่ละรายการด้วยรหัสที่ระบุและคำอธิบายโดยย่อ

### <a name="hazardous-material-transport-category"></a><a name="transport-category"></a>ประเภทการขนส่งวัตถุอันตราย

โดยทั่วไปแล้ว ข้อมูลจำเพาะ *ประเภทการขนส่งวัตถุอันตราย* ใช้จัดกลุ่มผลิตภัณฑ์อันตรายที่คล้ายกันในรายงาน ตัวอย่างเช่น ประเภทการขนส่งจะใช้ในรายงาน **สรุปการจัดส่ง** ซึ่งคุณสามารถพิมพ์จากเรกคอร์ดการจัดส่งคลังสินค้า

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> ประเภทการขนส่งวัตถุอันตราย** บนหน้า **ประเภทการขนส่งวัตถุอันตราย** คุณสามารถสร้างประเภทการขนส่งจำนวนเท่าใดก็ได้และตั้งค่าคอนฟิกด้วยชื่อที่แสดงและคำอธิบายโดยย่อ

### <a name="hazardous-material-technical-name"></a><a name="technical-name"></a>ชื่อทางเทคนิคของวัตถุอันตราย

ข้อมูลจำเพาะ *ชื่อทางเทคนิคของวัตถุอันตราย* สามารถใช้ระบุชื่อบริษัทที่ใช้กันทั่วไปหรือชื่อบริษัทภายในที่อธิบายถึงวัตถุแต่ละอย่าง

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> ชื่อทางเทคนิคของวัตถุอันตราย** บนหน้า **ชื่อทางเทคนิคของวัตถุอันตราย** คุณสามารถสร้างชื่อทางเทคนิคจำนวนเท่าใดก็ได้และตั้งค่าคอนฟิกด้วยชื่อที่แสดงและคำอธิบายโดยย่อ

### <a name="hazardous-material-tunnel"></a><a name="tunnel"></a>อุโมงค์ในการขนส่งวัตถุอันตราย

ข้อมูลจำเพาะ *อุโมงค์ในการขนส่งวัตถุอันตราย* จะจำกัดชนิดของอุโมงค์ที่สามารถขนส่งวัตถุอันตรายโดยการระบุชนิดของอุโมงค์ที่ต้องใช้ ประเภทของอุโมงค์กำหนดตามกฎระเบียบที่บังคับใช้สำหรับการขนส่งวัตถุอันตราย โดยทั่วไปแล้ว ข้อมูลจำเพาะนี้จะใช้กับการขนส่งทางถนนเท่านั้น

เมื่อต้องการตั้งค่าสำหรับข้อมูลจำเพาะนี้ ให้ไปที่ **การจัดการข้อมูลผลิตภัณฑ์ \> การตั้งค่า \> เอกสารประกอบการจัดส่งวัตถุอันตราย \> อุโมงค์ในการขนส่งวัตถุอันตราย** บนหน้า **อุโมงค์ในการขนส่งวัตถุอันตราย** คุณสามารถสร้าตัวระบุอุโมงค์จำนวนเท่าใดก็ได้และตั้งค่าคอนฟิกแต่ละรายการด้วยรหัสที่ระบุและคำอธิบายโดยย่อ


[!INCLUDE[footer-include](../../includes/footer-banner.md)]