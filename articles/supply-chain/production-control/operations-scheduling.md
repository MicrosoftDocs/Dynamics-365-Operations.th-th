---
title: การจัดตารางการผลิตระดับการดำเนินงาน
description: หัวข้อนี้มีข้อมูลเกี่ยวกับการจัดตารางการผลิตระดับการดำเนินงาน คุณสามารถใช้การจัดตารางการผลิตระดับการดำเนินงานเพื่อให้การประเมินโดยทั่วไปของกระบวนการผลิตตามช่วงเวลา
author: ChristianRytt
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ProdSchedule
audience: Application User
ms.reviewer: josaw
ms.search.scope: Core, Operations
ms.custom: 198073
ms.assetid: 12c28b11-80aa-4668-b15b-724cb24890bd
ms.search.region: global
ms.search.industry: Manufacturing
ms.author: crytt
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 298c07346427a949ffa544e66eb6b01995dadc38
ms.sourcegitcommit: 9d4c7edd0ae2053c37c7d81cdd180b16bf3a9d3b
ms.translationtype: HT
ms.contentlocale: th-TH
ms.lasthandoff: 05/15/2019
ms.locfileid: "1560281"
---
# <a name="operations-scheduling"></a>การจัดตารางการผลิตระดับการดำเนินงาน

[!include [banner](../includes/banner.md)]

หัวข้อนี้มีข้อมูลเกี่ยวกับการจัดตารางการผลิตระดับการดำเนินงาน คุณสามารถใช้การจัดตารางการผลิตระดับการดำเนินงานเพื่อให้การประเมินโดยทั่วไปของกระบวนการผลิตตามช่วงเวลา

คุณสามารถจัดตารางการผลิตในระดับการดำเนินงานและระดับงาน ไม่เหมือนกับการจัดตารางการผลิตระดับงาน การจัดตารางการผลิตระดับการดำเนินงานจะไม่กระจายการดำเนินงานสำหรับกระบวนการผลิตออกเป็นงานต่างๆ ถ้าคุณต้องการรวมรายละเอียดเพิ่มเติมในการจัดกำหนดการ เช่น ข้อมูลเกี่ยวกับกำลังการผลิตปัจจุบัน คุณสามารถรันการจัดตารางการผลิตระดับงานหลังจากที่คุณรันการจัดตารางการผลิตระดับการดำเนินงาน นอกจากนี้คุณยังสามารถรันได้เฉพาะการจัดตารางการผลิตระดับงานเท่านั้น โดยปกติจะใช้การจัดตารางการผลิตระดับงานในการจัดกำหนดการแต่ละงานในการผลิตสำหรับกรอบเวลาแบบทันทีหรือระยะสั้น

## <a name="components-of-operations-scheduling"></a>ส่วนประกอบของการจัดตารางการผลิตระดับการดำเนินงาน
ส่วนประกอบหลักของการจัดตารางการผลิตระดับการดำเนินงานคือทิศทางการจัดกำหนดการ กำลังการผลิตของทรัพยากรและประสิทธิภาพสูงสุดของวัตถุดิบ โดยใช้การจัดตารางการผลิตระดับการดำเนินงาน คุณสามารถบรรลุเป้าหมายต่อไปนี้:

-   ควบคุมวิธีการวางแผนโดยการจัดกำหนดการไปข้างหน้าหรือย้อนหลังจากวันที่ที่กำหนด
-   ปรับปรุงการใช้ทรัพยากรโดยการจัดตารางการผลิตตามกำลังการผลิตของทรัพยากร วิธีการนี้จะช่วยในการระบุว่าควรใช้ทรัพยากรอื่นเมื่อใด
-   ปรับปรุงการใช้วัตถุดิบโดยการจัดตารางการผลิตตามความพร้อมใช้งานของวัตถุดิบที่จำเป็น
-   จัดกำหนดการและซิงโครไนส์การผลิตอ้างอิง วันที่ของการผลิตที่อ้างอิงจะถูกปรับปรุงเมื่อมีการเปลี่ยนแปลงกำหนดการของใบสั่งผลิต

คุณต้องประเมินต้นทุนของใบสั่งผลิตก่อนที่คุณจะรันการจัดตารางการผลิตระดับการดำเนินงาน ถ้าคุณยังไม่ได้รันการประเมิน ระบบจะรันโดยอัตโนมัติก่อนที่จะเริ่มการจัดตารางการผลิตระดับการดำเนินงาน การจัดตารางการผลิตระดับการดำเนินงานระบุข้อมูลต่อไปนี้:

-   ผลิตภัณฑ์ที่มีการวางแผนสำหรับการผลิต
-   โครงแบบของผลิตภัณฑ์
-   ปริมาณที่เกี่ยวข้องในการผลิต
-   วันที่ที่จะเริ่มต้นและสิ้นสุดการผลิต
-   การจองกำลังการผลิตสำหรับทรัพยากรที่ดำเนินกิจกรรมการผลิต

เวลาเซ็ตอัพ เวลาที่ใช้ในกระบวนการ และเวลาที่ใช้ในการผลิตถูกตั้งค่าสำหรับการดำเนินงานในการผลิต หลังจากที่คุณรันการจัดตารางการผลิตระดับการดำเนินงาน สถานะของใบสั่งผลิตจะเป็น **จัดกำหนดการแล้ว**และจะมีการจัดกำหนดการการดำเนินงานทั้งหมดในใบสั่งที่ระบุไว้ตามกระบวนการผลิต อย่างไรก็ตาม จะพิจารณาเฉพาะช่วงเวลาของการดำเนินงาน จะไม่มีการจัดกำหนดการเวลาเริ่มต้นและเวลาสิ้นสุด

## <a name="scheduling-direction-and-date"></a>ทิศทางการจัดกำหนดการและวันที่
ทิศทางการจัดกำหนดการเป็นข้อมูลพื้นฐานของกระบวนการจัดกำหนดการ สามารถจัดกำหนดการผลิตแบบไปข้างหน้าหรือแบบย้อนหลังจากวันที่ใดๆ ขึ้นอยู่กับช่วงเวลาและความต้องการจัดกำหนดการ

-   **แบบไปข้างหน้าจากวันที่จัดกำหนดการ** – คุณสามารถจัดกำหนดการการผลิตเพื่อเริ่มให้เร็วที่สุดเท่าที่จะเป็นไปได้ การผลิตอาจเริ่มต้นวันนี้ วันพรุ่งนี้ หรือวันในอนาคต การผลิตถูกจัดกำหนดการแบบไปข้างหน้าจนถึงวันที่สิ้นสุดในวันที่เร็วที่สุดที่เป็นไปได้
-   **แบบย้อนหลังจากวันที่จัดกำหนดการ** – คุณสามารถจัดกำหนดการการผลิตเพื่อเริ่มให้ช้าที่สุดเท่าที่จะเป็นไปได้ การจัดกำหนดการแบบย้อนหลังจะยึดตามวันที่ที่ต้องดำเนินการผลิตให้เสร็จสมบูรณ์ กำหนดการจะนับย้อนหลังจากวันที่ดังกล่าวไปยังวันที่ที่ช้าที่สุดที่เป็นไปได้ที่สามารถเริ่มต้นการผลิตและยังคงเสร็จสมบูรณ์ตรงเวลา

## <a name="resource-scheduling"></a>การจัดกำหนดการทรัพยากร
เมื่อคุณรันกำหนดการดำเนินงาน แต่ละการดำเนินงานในกระบวนการผลิตจะมีการจัดกำหนดการสำหรับทรัพยากรที่ระบุสำหรับการดำเนินงาน นอกจากนี้ จะมีการระบุระยะเวลาของแต่ละการดำเนินการในกระบวนการผลิต ถ้ามีการระบุกลุ่มทรัพยากรสำหรับการดำเนินงาน การจัดกำหนดการจะจองกำลังการผลิตของกลุ่มนั้นไว้ อย่างไรก็ตาม การจัดตารางการผลิตระดับการดำเนินงานจะไม่เลือกทรัพยากรที่เฉพาะเจาะจงในกลุ่ม ซึ่งไม่เหมือนกับการจัดตารางการผลิตระดับงาน ถ้าคุณกำลังทำงานด้วยกำลังการผลิตมีจำกัด กำหนดการจะขึ้นอยู่กับความพร้อมของทรัพยากรที่จำเป็นในการดำเนินการผลิตให้เสร็จสมบูรณ์ การจัดตารางการผลิตระดับการดำเนินงานทำตามลำดับของการดำเนินงานที่ระบุไว้ในกระบวนการผลิต การจัดกำหนดการจะจองกำลังการผลิตของกลุ่มทรัพยากร ขึ้นอยู่กับเวลาการดำเนินงานที่มีกำหนดกระบวนการผลิต ผลรวมของกำลังการผลิตที่พร้อมใช้งานในทรัพยากรที่เกี่ยวข้องจะกำหนดกำลังการผลิตสำหรับกลุ่มทรัพยากร การจองกำลังการผลิตที่มีอยู่แล้วสำหรับทรัพยากรจะถือว่ากำลังการผลิตไม่พร้อมใช้งาน ถ้ากำลังการผลิตที่พร้อมใช้มีไม่เพียงพอสำหรับการผลิต อาจทำให้ใบสั่งผลิตล่าช้าหรือหยุดการทำงาน นอกจากนี้ คุณยังสามารถระบุประสิทธิภาพที่คุณคาดหวังจากทรัพยากรที่เกี่ยวข้องในการผลิต คุณสามารถระบุประสิทธิภาพเป็นเปอร์เซ็นต์สำหรับทรัพยากร เปอร์เซ็นต์ประสิทธิภาพจะปรับปรุงปริมาณที่สามารถประมวลผลได้ของทรัพยากร การปรับปรุงนี้มีผลกระทบต่อเวลาที่จองไว้สำหรับทรัพยากร เวลารอคอยสินค้าสำหรับการดำเนินงานที่ใช้ทรัพยากรจะถูกปรับปรุงให้สอดคล้องกัน

## <a name="operations-scheduling-and-master-planning"></a>การจัดตารางการผลิตระดับการดำเนินงานและการวางแผนหลัก
นอกจากนี้ กำหนดการดำเนินงานยังกระตุ้นการวางแผนหลัก และกำหนดว่าการคำนวณสำหรับความต้องการวัสดุ การจัดตารางการผลิตระดับการดำเนินงานพิจารณาข้อมูลต่อไปนี้:

-   **การผลิตคงค้าง** – ผลิตภัณฑ์ที่มีการวางแผน นำออกใช้ หรือเริ่มต้นแล้ว
-   **ความพร้อมใช้งานของวัตถุดิบ** – สินค้าคงคลัง การผลิตย่อย ซัพพลายเออร์ และผู้จัดจำหน่าย
-   **ความพร้อมใช้งานของกำลังการผลิต** – ทรัพยากรที่จำเป็นสำหรับการผลิต

## <a name="cancellations"></a>การยกเลิก
เมื่อคุณรันการจัดตารางการผลิตระดับการดำเนินงาน คุณสามารถยกเลิกการกำหนดเส้นทางบางส่วนได้ ส่วนประกอบเหล่านี้รวมถึงเวลาในการรอ เวลาเซ็ตอัพ เวลาที่ใช้ในกระบวนการ เวลาที่ทับซ้อน และเวลาในการขนส่ง

## <a name="finite-materials"></a>finite material / วัตถุดิบมีจำกัด
ถ้าคุณกำลังทำงานกับวัตถุดิบมีจำกัด การจัดกำหนดการยังขึ้นอยู่กับความพร้อมใช้งานของวัสดุที่จำเป็นสำหรับการผลิต ถ้ามีส่วนประกอบที่พร้อมใช้งานไม่เพียงพอสำหรับการผลิต การผลิตอาจล่าช้าได้ คุณสามารถสร้างการจัดกำหนดการการใช้วัสดุได้โดยการระบุวัสดุที่ต้องพร้อมใช้งานสำหรับการผลิต เมื่อคุณปรับทั้งกำลังการผลิตของทรัพยากรและความพร้อมใช้งานของวัสดุให้เหมาะสมแล้ว การผลิตจะถูกคำนวณตามข้อจำกัดเหล่านี้ ไม่สามารถจัดกำหนดการใบสั่งผลิตให้เริ่มต้นได้จนกว่ากำลังการผลิตและวัสดุจะพร้อมใช้งานในเวลาเดียวกันและในปริมาณที่กำหนด

<a name="additional-resources"></a>ทรัพยากรเพิ่มเติม
--------

[ตัวเลือกการจัดตารางการผลิตระดับการดำเนินงาน](operation-scheduling-options.md)



