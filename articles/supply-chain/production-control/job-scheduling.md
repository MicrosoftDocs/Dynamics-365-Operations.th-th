---
title: การจัดตารางการผลิตระดับงาน
description: บทความนี้แสดงข้อมูลเกี่ยวกับการจัดกำหนดการงาน ซึ่งเป็นแบบฟอร์มที่มีรายละเอียดการจัดตารางการผลิตระดับการดำเนินงานมากกว่า คุณสามารถใช้การจัดตารางการผลิตระดับงานเพื่อจัดกำหนดการงานหรือใบสั่งซื้อสินค้า และเพื่อควบคุมสภาพแวดล้อมในการผลิต
author: ChristianRytt
ms.date: 06/20/2017
ms.topic: article
ms.prod: ''
ms.technology: ''
ms.search.form: ProdSchedule
audience: Application User
ms.reviewer: kamaybac
ms.custom: 19431
ms.assetid: aef37341-91d8-4263-80eb-35d9584be156
ms.search.region: Global
ms.search.industry: Manufacturing
ms.author: crytt
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: bc782a46f01464f2e0fea7eaf1d05a915bf735c7b4280676e45442af9440ae98
ms.sourcegitcommit: 42fe9790ddf0bdad911544deaa82123a396712fb
ms.translationtype: HT
ms.contentlocale: th-TH
ms.lasthandoff: 08/05/2021
ms.locfileid: "6717111"
---
# <a name="job-scheduling"></a>การจัดตารางการผลิตระดับงาน

[!include [banner](../includes/banner.md)]

บทความนี้แสดงข้อมูลเกี่ยวกับการจัดกำหนดการงาน ซึ่งเป็นแบบฟอร์มที่มีรายละเอียดการจัดตารางการผลิตระดับการดำเนินงานมากกว่า คุณสามารถใช้การจัดตารางการผลิตระดับงานเพื่อจัดกำหนดการงานหรือใบสั่งซื้อสินค้า และเพื่อควบคุมสภาพแวดล้อมในการผลิต

คุณสามารถใช้การจัดตารางการผลิตระดับงานเพื่อจัดกำหนดการงานหรือใบสั่งซื้อสินค้า และเพื่อควบคุมสภาพแวดล้อมในการผลิต การจัดตารางการผลิตระดับงานช่วยแบ่งแต่ละการดำเนินงานเป็นหน้าที่หรืองาน จากนั้นงานเหล่านี้จะถูกกำหนดให้กับทรัพยากรการดำเนินงานที่จะทำงานเหล่านั้น การจัดตารางการผลิตระดับงานยังช่วยให้คุณซิงโครไนส์งานทั้งหมดที่อ้างอิงโดยงานที่เลือก คุณสามารถระบุวันและเวลาเริ่มต้นหรือวันและเวลาสิ้นสุดสำหรับงาน และตามด้วยการรันการจัดกำหนดการ เวลาที่คุณระบุอาจเป็นเวลาเริ่มต้นหรือเวลาสิ้นสุด ขึ้นอยู่กับทิศทางการจัดกำหนดการ ฟังก์ชันนี้จะมีประโยชน์เมื่อ ตัวอย่างเช่น งานสามารถรันบนเครื่องเดียวเท่านั้นในแต่ละครั้ง หรือเมื่อคุณต้องการเพิ่มประสิทธิภาพงานที่รันสำหรับทรัพยากรแต่ละรายการ

## <a name="tasks-in-the-job-scheduling-process"></a>หน้าที่ในกระบวนการจัดตารางการผลิตระดับงาน
กระบวนการจัดตารางการผลิตระดับงานประกอบด้วยหน้าที่ดังต่อไปนี้:

-   แบ่งการดำเนินงานออกเป็นงานต่างๆ
-   จัดกำหนดการงาน ตามวันและเวลาของทรัพยากรที่ถูกระบุให้กับการดำเนินงานที่เกี่ยวข้อง
-   - คำนวณเวลาเริ่มต้นและเวลาสิ้นสุดสำหรับแต่ละงาน คุณสามารถใช้กำลังการผลิตมีจำกัดเพื่อให้แน่ใจว่าจะไม่มีเวลาที่ทับซ้อนกัน
-   กำหนดว่าทรัพยากรใดในกลุ่มทรัพยากรจะใช้รันงาน หน้าที่นี้ต้องการกลุ่มทรัพยากรที่ถูกระบุไว้สำหรับการดำเนินงาน การจัดตารางการผลิตระดับงานจะเลือกทรัพยากรหรือกลุ่มทรัพยากรโดยอ้างอิงจากระยะเวลารอคอยสินค้าที่สั้นที่สุด และพิจารณาการจองรัพยากรใดๆก่อนหน้านี้ด้วย
-   กระจายการดำเนินงานออกเป็นงานเมื่อคุณรันการจัดตารางการผลิตระดับงาน งานจะถูกกำหนดตามวันและเวลา ตามลำดับที่ถูกระบุไว้ในกระบวนการผลิต การตั้งค่าการดำเนินงานกำหนดงานที่จะถูกกระจายในระหว่างกระบวนการจัดกำหนดการ กลุ่มกระบวนการผลิตที่กำหนดให้กับการดำเนินงานจะควบคุมว่างานใดจะถูกสร้างขึ้น งานจะถูกสร้างขึ้นต่อเมื่องานนั้นมีระยะเวลาที่แน่นอน ตัวอย่างเช่น งานเวลาการขนส่งจะถูกสร้างขึ้นถ้าเวลาการขนส่งถูกระบุไว้สำหรับการดำเนินงานที่เลือก

## <a name="scheduling-direction"></a>คำสั่งการกำหนดเวลาการดำเนินงาน
คุณสามารถจัดกำหนดการงานแบบไปข้างหน้าหรือย้อนหลังได้เพียงอย่างใดอย่างหนึ่ง

-   **แบบไปข้างหน้า** – ใช้ทิศทางการจัดตารางการผลิตแบบไปข้างหน้าเพื่อเริ่มการผลิตให้เร็วที่สุดเท่าที่จะเป็นไปได้ วิธีนี้เรียกอีกอย่างว่าวิธีผลักดัน เนื่องจากการผลิตถูกผลักดันไปข้างหน้าผ่านกระบวนการผลิต การผลิตถูกกำหนดให้เริ่มต้นและสิ้นสุดในวันที่เร็วที่สุดที่เป็นไปได้
-   **แบบย้อนกลับ** – ใช้ทิศทางการจัดตารางการผลิตแบบย้อนหลังเพื่อเริ่มการผลิตให้ช้าที่สุดเท่าที่จะเป็นไปได้ วิธีนี้เรียกอีกอย่างว่าวิธีดึง เนื่องจากยึดตามวันที่การผลิตต้องเสร็จสมบูรณ์ การจัดกำหนดการผลิตแบบย้อนหลังจะนับย้อนจากวันที่สามารถเริ่มต้นการผลิตได้เร็วที่สุดโดยไม่พลาดกำหนดเวลาสิ้นสุดงาน

## <a name="finite-capacity"></a>กำลังการผลิตมีจำกัด
คุณสามารถจัดกำหนดการงานโดยใช้กำลังการผลิตมีจำกัด เมื่อคุณใช้กำลังการผลิตมีจำกัด กำลังการผลิตที่ถูกจัดกำหนดการไว้จะไม่สามารถมีขนาดใหญ่กว่ากำลังการผลิตที่มีอยู่สำหรับทรัพยากร เวลาที่พร้อมใช้งานจะถูกกำหนดเป็นช่วงเวลาเมื่อทรัพยากรพร้อมใช้งานและไม่มีการจองกำลังการผลิตอื่นๆ การจัดกำหนดการตามกำลังการผลิตมีจำกัดช่วยให้มั่นใจว่าเวลาเริ่มต้นและเวลาสิ้นสุดของการดำเนินงานในวันที่ระบุไว้จะไม่ทับซ้อนกัน กำลังการผลิตทรัพยากรที่สำรองไว้แล้วจะถูกพิจารณา และการทับซ้อนระหว่างเวลาเริ่มต้นและเวลาสิ้นสุดก็ถูกพิจารณาด้วย กำลังการผลิตมีจำกัดกำหนดจำนวนของกำลังการผลิตที่ต้องมีสำหรับทรัพยากรเพื่อที่จะบรรลุการใช้งานที่เหมาะสมของทรัพยากรนั้น การกำหนดนี้จะสมดุลกับการคำนวณเวลารอคอยสินค้าที่สั้นที่สุดที่เป็นไปได้ระหว่างการดำเนินงาน

## <a name="finite-materials"></a>finite material / วัตถุดิบมีจำกัด
การจัดตารางการผลิตระดับงานตามวัตถุดิบมีจำกัดช่วยให้มั่นใจว่าวัตถุดิบที่จำเป็นจะมีพร้อมเมื่อการดำเนินงานเริ่มต้น กฏความครอบคลุมของสินค้ากำหนดขีดจำกัดเหล่านี้ การกำหนดเวลาใช้การกระจายความต้องการเพื่อกำหนดว่าเมื่อไหร่ที่สินค้าส่วนประกอบจะพร้อมใช้งาน ถ้าคุณจัดกำหนดการโดยไม่ได้การตั้งค่าวัตถุดิบมีจำกัด ระบบจะถือว่าสินค้าทั้งหมดมีอยู่พร้อมเมื่อต้องการ

## <a name="finite-properties"></a>คุณสมบัติแบบจำกัด
การจัดตารางการผลิตระดับงานตามคุณสมบัติพิเศษกำหนดว่าคุณสมบัตินั้นต้องถูกระบุไว้สำหรับการดำเนินงานในกระบวนการผลิต คุณสมบัติเหล่านี้ต้องถูกเติมให้เต็มเพื่อสำรองกำลังการผลิต

## <a name="references"></a>การอ้างอิง
การจัดตารางการผลิตระดับงานจัดกำหนดการผลิตทั้งหมดที่อ้างอิงโดยการผลิตปัจจุบัน ถ้าการผลิตมีการผลิตย่อยหนึ่งรายการขึ้นไป การผลิตย่อยต้องถูกจัดกำหนดการไว้ในเวลาเดียวกับการผลิตหลัก เพราะการผลิตหลักไม่สามารถเริ่มขึ้นได้จนกว่าการผลิตย่อยที่เกี่ยวข้องจะเสร็จสมบูรณ์

## <a name="schedule-resources"></a>จัดกำหนดการทรัพยากร
กลไกการจัดกำหนดการจะตรวจสอบการจัดกลุ่มของทรัพยากรเพื่อระบุกลุ่มที่สามารถตอบสนองความต้องการได้ คุณสามารถระบุเงื่อนไขการเลือกด้วยการเลือกค่าใดค่าหนึ่งดังต่อไปนี้ในฟิลด์ **การเลือกทรัพยากรหลัก** ในหน้า **พารามิเตอร์การจัดกำหนดการ** :

-   **ระยะเวลา** – กลไกจัดการการจัดกำหนดการจะเลือกทรัพยากรที่มีระยะเวลารอคอยสินค้าที่สั้นที่สุด **หมายเหตุ:** การจัดกำหนดการตามระยะเวลาอาจก่อให้เกิดประสิทธิภาพการทำงานที่ลดลงเมื่อกลุ่มทรัพยากรเดียวกันประกอบด้วยทรัพยากรจำนวนมากและการดำเนินงานสำรองถูกใช้งาน คุณสามารถจัดกำหนดการสูงสุดที่ 32 ทรัพยากรต่อการดำเนินงาน ถ้าคุณเกินปริมาณนี้ข้อความ Infolog จะปรากฏ และการจัดตารางการผลิตระดับงานจะไม่พบทรัพยากรทางเลือกที่ดีที่สุด
-   **ระดับความสำคัญ** – กลไกจัดการการจัดกำหนดการจะเลือกทรัพยากรที่มีระดับความสำคัญสูงที่สุดถ้าทรัพยากรสองชิ้นหรือมากกว่านั้นมีความสามารถและมีระดับเดียวกัน ทรัพยากรที่มีค่าตัวเลขที่ต่ำที่สุดในฟิลด์นี้จะมีระดับความสำคัญที่สูงสุด

เมื่อการจัดตารางการผลิตระดับงานทำการรัน ระบบจะวางแผนทรัพยากร ตามข้อจำกัดที่ถูกกำหนดไว้ในพารามิเตอร์ทรัพยากร คุณสามารถควบคุมกำลังการผลิตของทรัพยากรโดยใช้การตั้งค่าปฏิทิน ระบบจะคำนวณปริมาณการผลิตสำหรับทรัพยากรในระหว่างกระบวนการจัดกำหนดการ **หมายเหตุ:** สำหรับการผลิตที่ใช้ฟังก์ชันการจัดตารางการผลิตระดับการดำเนินงาน คุณจะสามารถรันการจัดตารางการผลิตระดับงานได้หลังจากการจัดตารางการผลิตระดับการดำเนินงาน ถ้าหากคุณไม่ได้ใช้การจัดตารางการผลิตระดับการดำเนินงาน คุณสามารถรันการจัดตารางการผลิตระดับงานเพียงอย่างเดียวได้

## <a name="maximum-capacities-for-resources-per-job-order"></a>กำลังการผลิตสูงสุดสำหรับทรัพยากรต่อใบสั่งงาน
ทรัพยากรจะถูกกำหนดให้กับงานผ่านการจัดตารางการผลิตระดับงาน คุณสามารถกำหนดกำลังการผลิตสูงสุดสำหรับทรัพยากรต่อใบสั่งงาน ตัวอย่างเช่น คุณสามารถตั้งค่าระบบเพื่อจัดกำหนดการให้ไม่เกิน 50 เปอร์เซ็นต์ของกำลังการผลิตรวมสำหรับหนึ่งใบสั่งผลิต การตั้งค่านี้ช่วยคุณเพิ่มระดับการควบคุมการจัดกำหนดการของทรัพยากรในการจัดตารางการผลิตระดับงานที่มากขึ้น ดังนั้น จึงสามารถช่วยป้องกันปัญหาหากกำลังการผลิตไม่เพียงพอที่จะสามารถดำเนินการผลิตพร้อมกันได้

## <a name="resource-efficiency"></a>ประสิทธิภาพของทรัพยากร
การจัดตารางการผลิตระดับงานพิจารณาเปอร์เซ็นต์ประสิทธิภาพที่ระบุไว้สำหรับทรัพยากร เปอร์เซ็นต์ประสิทธิภาพจะลดหรือเพิ่มเวลาที่ถูกจองไว้สำหรับทรัพยากร ดังนั้น ระยะเวลารอคอยสินค้าก็จะเพิ่มขึ้นหรือลดลงด้วย สูตรคำนวณดังต่อไปนี้จะใช้ในการคำนวณ: เวลาการจัดกำหนดการ = เวลา x 100 ÷ เปอร์เซ็นต์ประสิทธิภาพ ในสูตรคำนวณนี้ *เวลา* ประกอบด้วยเวลาในการรันและเวลาการในการตั้งค่า





[!INCLUDE[footer-include](../../includes/footer-banner.md)]