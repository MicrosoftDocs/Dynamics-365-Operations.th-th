---
title: สูตรและเวอร์ชันสูตร
description: หัวข้อนี้แสดงข้อมูลเกี่ยวกับสูตรและเวอร์ชันสูตร สูตรเป็นตัวกำหนดวัสดุ ส่วนประกอบ และผลลัพธ์ของกระบวนการที่ระบุในกระบวนการผลิต สูตรจะถูกใช้ในการวางแผนและสร้างผลิตภัณฑ์ในกระบวนการผลิต
author: cvocph
manager: tfehr
ms.date: 09/12/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: PlanActivity, ReqSupplyDemandSchedule, EcoResProductProdTypeFormulaNoActiveFormulaFormPart
audience: Application User
ms.reviewer: kamaybac
ms.custom: ''
ms.assetid: ''
ms.search.region: Global
ms.search.industry: Manufacturing
ms.author: kamaybac
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 8ee15fc2a3edd9d0cc8cff17123981bc90ceeff2
ms.sourcegitcommit: eaf330dbee1db96c20d5ac479f007747bea079eb
ms.translationtype: HT
ms.contentlocale: th-TH
ms.lasthandoff: 02/15/2021
ms.locfileid: "5246200"
---
# <a name="formulas-and-formula-versions"></a>สูตรและเวอร์ชันสูตร

[!include [banner](../includes/banner.md)]

สูตรเป็นตัวกำหนดวัสดุ ส่วนประกอบ และผลลัพธ์ของกระบวนการที่ระบุในกระบวนการผลิต สูตรจะกำหนดกระบวนการทั้งหมดในกระบวนการผลิตพร้อมกับกระบวนการผลิตที่สอดคล้องกัน สูตรจะถูกใช้ในการวางแผนและสร้างผลิตภัณฑ์ในกระบวนการผลิต

สูตรประกอบด้วยส่วนผสมและปริมาณที่ต้องใช้ในการผลิตสินค้าตามสูตรในปริมาณที่เฉพาะ คุณสามารถเข้าถึงฟังก์ชันสูตรจากสินค้าคงคลังและการจัดการคลังสินค้าหรือการจัดการข้อมูลผลิตภัณฑ์ได้โดยขึ้นอยู่กับงานที่คุณดำเนินการ

## <a name="formulas-and-formula-lines"></a>สูตรและรายการสูตร
สูตรประกอบด้วยรายการสูตรอย่างน้อยหนึ่งรายการที่ระบุส่วนผสมหรือสินค้าซึ่งประกอบขึ้นเป็นสูตร รายการสูตรอาจประกอบด้วยรายการสูตรการผลิต (BOM) สินค้าตามสูตร สินค้าตามน้ำหนักจริง สินค้าที่ซื้อ สินค้าร่วม หรือสินค้าพลอยได้ เนื่องจากมีการใช้สินค้าจำนวนมากในหลายผลิตภัณฑ์ สินค้าอาจถูกใช้ในสูตรมากกว่าหนึ่งรายการ

ตัวอย่างของสูตรคือสูตรสำหรับคุกกี้ช็อกโกแลตชิพ ส่วนผสมสำหรับสูตรนี้ใช้หลายรายการ เช่น แป้ง น้ำตาล ไข่ เนย และช็อกโกแลตชิพ สูตรสำหรับคุกกี้ช็อกโกแลตชิพประกอบด้วยส่วนผสมที่มักใช้ในสูตรอื่น ๆ ขณะที่คุณทำคุกกี้ช็อกโกแลตชิพ อาจมีสิ่งเหลือค้าง เช่น เศษคุกกี้ หรืออาจมีคุกกี้ที่อบนานเกินไปหรือไม่สุก สินค้าเหล่านี้สามารถตั้งค่าเป็นสินค้าร่วมหรือสินค้าพลอยได้ขึ้นอยู่กับการดำเนินการผลิต

เมื่อคุณสร้างรายการสูตร คุณสามารถใช้ชนิดรายการเพื่อบ่งชี้ว่าระบบควรจัดการกับรายการอย่างไรเมื่อคุณรันการวางแผนหลักและสร้างใบสั่งชุดงาน ซึ่งบรรทัดชนิดต่างๆ จะให้ผลลัพธ์ที่ต่างกัน  ตารางต่อไปนี้อธิบายชนิดรายการที่คุณสามารถเลือก 

| ชนิดรายการ     | คำอธิบาย  |
|---------------|--------------|
| รายการ          | เลือก **สินค้า** หากสินค้านั้นเป็นวัตถุดิบหรือเป็นสินค้ากึ่งสำเร็จรูปทึ่เลือกจากสินค้าคงคลัง หรือหากสินค้านั้นเป็นการบริการ |
| รายการแฝง       | เลือก **Phantom** เมื่อคุณต้องการกระจายสินค้าตามสูตรระดับล่างใด ๆ ที่มีอยู่ในรายการสูตร เมื่อคุณประเมินใบสั่งชุดงาน และมีการกระจายสินค้าตามสูตร สินค้าส่วนประกอบจะแสดงรายการเป็นรายการสูตรในใบสั่งชุดงาน นอกจากนี้ กระบวนการผลิตที่สอดคล้องกันจะถูกเพิ่มลงในกระบวนการผลิต สินค้าตามสูตรจะถูกกระจายออกโดยใช้การตั้งค่าคอนฟิกปัจจุบัน เมื่อคุณใช้ชนิดบรรทัด **Phantom** คุณจะสามารถจัดการกับการตั้งค่าคอนฟิกของการผลิตและการประเมินที่เกิดขึ้นในระดับสูตรต่างๆ ได้ ถ้าคุณเลือก **Phantom** สำหรับผลิตภัณฑ์ในแท็บด่วน **วิศวกรรม** ของหน้า **รายละเอียดผลิตภัณฑ์ที่นำออกใช้** และใช้ผลิตภัณฑ์นี้ในสูตร ชนิดรายการของรายการสูตรจะเปลี่ยนเป็น **Phantom** คุณไม่สามารถเลือก **Phantom** สำหรับสินค้าตามน้ำหนัก หรือสำหรับสินค้าที่มีชนิดการผลิตเป็น **สินค้าร่วม** **สินค้าพลอยได้** หรือ **สินค้าที่วางแผน** ได้ |
| การจัดหาวัสดุที่มีการเชื่อมโยงความต้องการกับการจัดซื้อ | เลือก **การจัดหาวัสดุที่มีการเชื่อมโยงความต้องการกับการจัดซื้อ** เพื่อสร้างใบสั่งชุดงาน ใบสั่งผลิต คัมบัง ใบสั่งโอนย้าย หรือใบสั่งซื้อสำหรับส่วนผสมที่มีอยู่ในรายการสูตร ใบสั่งที่เกี่ยวข้องจะถูกกำหนดตามการตั้งค่าใบสั่งเริ่มต้นและชนิดการผลิตของส่วนผสม และจะถูกสร้างขึ้นเมื่อคุณคาดคะเนใบสั่งชุดงาน และจะมีการสำรองปริมาณส่วนผสมที่ต้องการไว้สำหรับใบสั่งชุดงาน |
| ผู้จัดจำหน่าย        | เลือก **ผู้จัดจำหน่าย** หากกระบวนการผลิตใช้ผู้รับเหมารายย่อยและคุณต้องการสร้างการผลิตย่อยหรือใบสั่งซื้อสำหรับผู้รับเหมารายย่อย คุณจะต้องสร้างบริการหรืองานที่ผู้รับเหมารายย่อยดำเนินการโดยใช้สินค้าตามสูตรหรือสินค้าบริการ และคุณสามารถแนบสินค้านั้นกับสินค้าหลักเป็นรายการสูตรได้ กระบวนการผลิตต้องมีการดำเนินงานที่ถูกกำหนดให้กับทรัพยากรการดำเนินงานของผู้รับเหมารายย่อย การดำเนินการนี้จะถูกแนบกับรายการสูตรโดยใช้ **หมายเลขการดำเนินงาน** ? |

## <a name="formula-versions"></a>เวอร์ชันสูตร
เมื่อคุณสร้างสูตรใหม่ คุณต้องสร้างเวอร์ชันสูตรก่อนที่คุณจะเพิ่มสินค้าในรายการสูตรและลักษณะเฉพาะ สูตรทั้งหมดต้องมีอย่างน้อยหนึ่งเวอร์ชัน ปุ่ม **อนุมัติแล้ว** ในเวอร์ชันสูตรกลายเป็นพร้อมใช้งานหลังจากที่เรกคอร์ดเวอร์ชันได้ถูกบันทึกเรียบร้อยแล้ว แต่ละเรกคอร์ดเวอร์ชันสูตรจะเชื่อมโยงกับสินค้าร่วมและสินค้าพลอยได้อย่างน้อยหนึ่งรายการที่สามารถผลิตได้ขณะที่คุณสร้างผลิตภัณฑ์สำเร็จรูป ผลิตภัณฑ์จำนวนมากสามารถทำได้จากส่วนผสมเดียวกันในขนาดของชุดงานที่ต่างกัน หลายเท่า หรือโดยใช้ผลตอบแทนที่แตกต่างกัน คุณสามารถสร้างเวอร์ชันของสูตรได้หลายรายการมากเท่าที่คุณต้องการ

เมื่อต้องการจัดการเวอร์ชันสูตรที่ใช้งานอยู่หลายรายการ ให้ใช้ช่วงวันที่ที่มีผลบังคับใช้หรือฟิลพ์ปริมาณ "ตั้งแต่" เวอร์ชันสูตรที่ใช้งานอยู่หลายรายการสามารถมีอยู่เฉพาะเมื่อช่วงวันที่และปริมาณ "ตั้งแต่" ไม่ทับซ้อนกัน

ซึ่งไม่เหมือนกับ BOM ที่ BOM รายการหนึ่งมักเชื่อมโยงกับเวอร์ชัน BOM จำนวนมาก โดยปกติแล้วจะมีเวอร์ชันสูตรเดียวเท่านั้นสำหรับแต่ละสูตร โปรดจำไว้ว่าเวอร์ชันสูตรเดียวเท่านั้นที่สามารถถูกเรียกใช้สำหรับมิติความครอบคลุมและปริมาณสำหรับผลิตภัณฑ์ที่ระบุ อย่างไรก็ตาม เวอร์ชันสูตรจำนวนมากอาจมีอยู่เนื่องจากสาเหตุอื่น ๆ และคุณสามารถเลือกด้วยตนเองได้เมื่อคุณสร้างใบสั่งชุดงาน

## <a name="approve-and-activate-formulas-and-formula-versions"></a>อนุมัติและเรียกใช้สูตรและเวอร์ชันสูตร
สูตรและเวอร์ชันสูตรต้องได้รับการอนุมัติก่อนที่จะสามารถใช้สำหรับการวางแผนและการผลิตได้ โดยปกติแล้วสูตรจะถูกเรียกใช้ก่อนที่จะถูกใช้ อย่างไรก็ตาม ในระหว่างการผลิต คุณสามารถเลือกเวอร์ชันสูตรที่ได้รับอนุมัติ แต่ไม่ถูกเรียกใช้

เมื่อต้องการรักษาสูตรหรือเวอร์ชันสูตร คุณสามารถตั้งค่าพารามิเตอร์ **บล็อคการแก้ไข** และ **บล็อคการลบการอนุมัติ** ในหน้า **พารามิเตอร์การควบคุมการผลิต** ได้

ถ้าคุณเลือก **บล็อคการแก้ไข** และสูตรได้รับการอนุมัติ จะไม่สามารถลบหรือแก้ไขฟิลด์ในรายการสูตรได้ อย่างไรก็ตาม ถ้าคุณลบการอนุมัติของสูตร คุณสามารถลบและปรับเปลี่ยนรายการสูตรได้ นอกจากนี้คุณยังสามารถสร้างสูตรใหม่และเวอร์ชันสูตรใหม่ได้

ถ้าคุณเลือก **บล็อคการลบการอนุมัติ** คุณจะไม่สามารถลบการอนุมัติของเวอร์ชันสูตรหรือสูตรที่อนุมัติแล้วได้ อย่างไรก็ตาม คุณสามารถสร้างสูตรใหม่และเวอร์ชันสูตรใหม่ และคุณสามารถลบการเรียกใช้เวอร์ชันสูตร

คุณสามารถเพิ่มระดับเพิ่มเติมของการควบคุมได้โดยใช้ฟังก์ชันลายเซ็นอิเล็กทรอนิกส์ เมื่อผู้ใช้ถูกตั้งค่าเพื่อกำหนดให้ต้องมีลายเซ็นอิเล็กทรอนิกส์ในเวลาที่อนุมัติสูตร หน้า **ลายเซ็น** จะปรากฏขึ้นเมื่อมีการเรียกใช้สูตร ผู้ใช้จะต้องได้รับอนุญาตให้เซ็นทางอิเล็กทรอนิกส์ และใบรับรองต้องได้รับการตรวจสอบเสร็จสมบูรณ์แล้วก่อนที่จะผูกมัดการเปลี่ยนแปลง ถ้าไม่สามารถตรวจสอบลายเซ็นได้ การอนุมัติหรือลบการอนุมัติจะถูกปฏิเสธ และการเปลี่ยนแปลงที่เริ่มต้นการอนุมัติหรือลบการอนุมัติจะถูกส่งกลับสู่สถานะเดิม

## <a name="use-the-scalable-feature"></a>ใช้คุณลักษณะที่ปรับสเกลได้
คุณลักษณะที่ปรับสเกลได้จะพร้อมใช้งานเมื่อส่วนประกอบสินค้าทั้งหมดในสูตรถูกตั้งค่าเป็น **ปริมาณการใช้วัสดุผันแปร** คุณลักษณะดังกล่าวจะไม่พร้อมใช้งานถ้าส่วนประกอบสินค้าถูกตั้งค่าเป็น **ปริมาณการใช้วัสดุคงที่** หรือ **ปริมาณการใช้ขั้นตอน** เมื่อมีการใช้คุณลักษณะที่ปรับสเกลได้ ถ้าคุณเปลี่ยนส่วนผสมในสูตร ปริมาณของส่วนผสมอื่นๆ ที่คุณเลือกจะถูกปรับปรุงด้วย ยังมีการปรับขนาดของสูตรอีกด้วย  ในทำนองเดียวกัน ถ้าคุณเปลี่ยนขนาดสูตร ปริมาณของส่วนผสมที่ปรับสเกลได้ทั้งหมดจะเปลี่ยนไป คุณลักษณะนี้มีไว้สำหรับการสร้างสูตรและการบำรุงรักษาโดยเฉพาะ ซึ่งจะไม่บ่งชี้ว่าปริมาณของส่วนผสมจะถูกปรับขึ้นหรือลงในใบสั่งชุดงานหรือไม่

## <a name="use-step-consumption"></a>ใช้ปริมาณการใช้ขั้นตอน
ปริมาณการใช้ขั้นตอนช่วยให้คุณไม่จำต้องป้อนปริมาณในแท็บ **รายการสูตร** สำหรับส่วนผสม แต่ปริมาณการใช้ขั้นตอนจะถูกตั้งค่าคอนฟิกเพื่อให้มีค่า **จากชุด** และค่า **ปริมาณ** มีการเลือกข้อมูลจากปริมาณการใช้ขั้นตอนต่อเรกคอร์ดชุดที่ทำให้ได้ปริมาณตามใบสั่งชุดงาน ปริมาณการใช้ขั้นตอนมีประโยชน์เมื่ออัตราปริมาณการใช้ไม่ใช่แบบเชิงเส้นโดยอ้างอิงขนาดใบสั่งชุดงาน และจะเพิ่มความต้องการเฉพาะเมื่อตรงตามปริมาณขีดจำกัดเฉพาะ เมื่อต้องการเปิดใช้งานคุณลักษณะนี้สำหรับสูตรใหม่ ภายใต้กลุ่ม **การคำนวณปริมาณการใช้** เปลี่ยนการตั้งค่าสูตรสำหรับส่วนผสมที่เกี่ยวข้องจาก **มาตรฐาน** เป็น **ขั้นตอน** คุณระบุวิธีปริมาณการใช้นี้ในแท็บ **ตั้งค่า** ของหน้า **รายการสูตร**


[!INCLUDE[footer-include](../../includes/footer-banner.md)]