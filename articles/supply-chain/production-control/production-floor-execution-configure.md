---
title: ตั้งค่าคอนฟิกอินเทอร์เฟสการดำเนินการผลิต
description: หัวข้อนี้อธิบายเกี่ยวกับวิธีการสร้างการตั้งค่าคอนฟิกหนึ่งรายการขึ้นไปสำหรับอินเทอร์เฟสการดำเนินการผลิต เมื่อคุณเปิดอินเทอร์เฟสการดำเนินการผลิต ระบบจะโหลดการตั้งค่าคอนฟิกและตัวกรองงานที่เลือกโดยอัตโนมัติโดยเฉพาะสำหรับเบราว์เซอร์และอุปกรณ์ ในการตั้งค่าคอนฟิก คุณตั้งค่านโยบายที่ต้องใช้สำหรับการใช้งานที่ระบุ
author: johanhoffmann
manager: tfehr
ms.date: 10/05/2020
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: kamaybac
ms.search.scope: Core, Operations
ms.search.region: Global
ms.author: johanho
ms.search.validFrom: 2020-10-05
ms.dyn365.ops.version: Release 10.0.15
ms.openlocfilehash: ff68761ce1cf2174be8ebb9732b9348439a53a32
ms.sourcegitcommit: d24ebce50421f8656d23bb1e47cd636ad2e2ca0a
ms.translationtype: HT
ms.contentlocale: th-TH
ms.lasthandoff: 12/02/2020
ms.locfileid: "4664307"
---
# <a name="configure-the-production-floor-execution-interface"></a>ตั้งค่าคอนฟิกอินเทอร์เฟสการดำเนินการผลิต

[!include [banner](../includes/banner.md)]
[!include [preview banner](../includes/preview-banner.md)]

ผู้ปฏิบัติงานการผลิตจะใช้อินเทอร์เฟสการดำเนินการผลิตโดยในการลงทะเบียนงานประจำวัน เช่น เมื่อพวกเขาเริ่มต้นงาน รายงานผลป้อนกลับเกี่ยวกับงาน ลงทะเบียนกิจกรรมทางอ้อม และรายงานการขาดงาน การลงทะเบียนเหล่านี้เป็นข้อมูลพื้นฐานสำหรับการติดตามความคืบหน้าและต้นทุนของใบสั่งผลิตและสำหรับการคำนวณข้อมูลพื้นฐานสำหรับการชำระเงินค่าจ้างของผู้ปฏิบัติงาน

เมื่อคุณเปิดอินเทอร์เฟสการดำเนินการผลิต ระบบจะโหลดการตั้งค่าคอนฟิกและตัวกรองงานที่เลือกโดยอัตโนมัติโดยเฉพาะสำหรับเบราว์เซอร์และอุปกรณ์ ในการตั้งค่าคอนฟิก คุณตั้งค่านโยบายที่ต้องใช้สำหรับการใช้งานที่ระบุ ยกตัวอย่างการใช้งานเช่น:

- บนอุปกรณ์ในห้องโถงของบริษัท พนักงานตอกบัตรเข้าเมื่อมาถึงที่ทำงาน และจะตอกบัตรออกเมื่อออก
- บนอุปกรณ์บการผลิต ผู้ปฏิบัติงานเครื่องจักรลงทะเบียนเมื่อมีการเริ่มต้นและทำงานให้เสร็จสมบูรณ์ นอกจากนี้ยังลงทะเบียนการหยุดพักและกิจกรรมทางอ้อม

หัวข้อนี้จะอธิบายถึงตัวเลือกต่างๆ สำหรับการตั้งค่าคอนฟิกอุปกรณ์บัตรงาน

## <a name="turn-on-the-production-floor-execution-interface-and-its-related-optional-features"></a>เปิดอินเทอร์เฟสการประมวลผลการผลิตและลักษณะการทำงานที่ไม่จำเป็น

อินเทอร์เฟสการดำเนินการผลิตของตนเอง รวมถึงการตั้งค่าที่เลือกกำหนดได้หลายอย่างที่อธิบายไว้ในหัวข้อนี้ จะต้องเปิดอยู่ในระบบของคุณก่อนที่คุณจะสามารถใช้งานได้ ใช้หน้า [การจัดการลักษณะการทำงาน](../../fin-ops-core/fin-ops/get-started/feature-management/feature-management-overview.md) เพื่อเปิดใช้งานลักษณะการทำงานใด ๆ หรือทั้งหมดที่อธิบายไว้ในย่อยต่อไปนี้ตามต้องการ

### <a name="the-production-floor-execution-interface"></a>อินเทอร์เฟสการดำเนินการผลิต

นี่คือลักษณะการทำงานหลักที่อธิบายไว้ในหัวข้อนี้ เพิ่มอินเทอร์เฟสการดำเนินการผลิตให้กับระบบของคุณ หากต้องการเปิดใช้งาน เปิดใช้งานคุณลักษณะต่อไปนี้ใน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md)  
- การดำเนินการผลิต

### <a name="generate-license-plates"></a>สร้างป้ายทะเบียน

ลักษณะการทำงานเหล่านี้ทำให้ฟังก์ชันป้ายทะเบียนมีอยู่สำหรับอินเทอร์เฟสการดำเนินการผลิต หากคุณต้องการใช้ ให้เปิดใช้งานคุณลักษณะต่อไปนี้ใน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) (ในใบสั่งนี้):

1. ป้ายทะเบียนสำหรับการรายงานเมื่อเสร็จสิ้นที่เพิ่มในอุปกรณ์สำหรับบัตรงาน
1. เปิดใช้งานการสร้างหมายเลขป้ายทะเบียนอัตโนมัติเมื่อมีการรายงานการเสร็จงานในอุปกรณ์บัตรงาน

### <a name="print-labels"></a>พิมพ์ป้ายชื่อ

ลักษณะการทำงานเหล่านี้ทำให้ฟังก์ชันการพิมพ์ป้ายชื่อมีอยู่สำหรับอินเทอร์เฟสการดำเนินการผลิต หากคุณต้องการใช้ ให้เปิดใช้งานคุณลักษณะต่อไปนี้ใน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md) (ในใบสั่งนี้):

1. ป้ายทะเบียนสำหรับการรายงานเมื่อเสร็จสิ้นที่เพิ่มในอุปกรณ์สำหรับบัตรงาน
1. พิมพ์ป้ายฉลากจากอุปกรณ์สำหรับบัตรงาน

### <a name="allow-locking-the-touch-screen"></a>อนุญาตการล็อคหน้าจอสัมผัส

ลักษณะการทำงานนี้จะเพิ่มปุ่มสำหรับอินเทอร์เฟสการดำเนินการผลิตที่ช่วยให้ผู้ปฏิบัติงานสามารถทำความสะอาดหน้าจอสัมผัสได้ หากคุณต้องการใช้ เปิดใช้งานคุณลักษณะต่อไปนี้ใน [การจัดการคุณลักษณะ](../../fin-ops-core/fin-ops/get-started/feature-management/feature-management-overview.md)

- คุณลักษณะสำหรับการล็อคอุปกรณ์บัตรงานและเทอร์มินัลบัตรงานเพื่อให้ทำความสะอาดได้

## <a name="work-with-production-floor-execution-configurations"></a>ทำงานกับการตั้งค่าคอนฟิกอินเทอร์เฟสการดำเนินการผลิต

เมื่อต้องการสร้างและรักษาการตั้งค่าคอนฟิกอุปกรณ์ ให้ไปที่ **การควบคุมการผลิต \> การตั้งค่า \> การดำเนินการผลิต\> ตั้งค่าคอนฟิกอินเทอร์เฟสการดำเนินการผลิต** หน้า **ตั้งค่าคอนฟิกการดำเนินการผลิต** จะแสดงรายการของการตั้งค่าคอนฟิกที่มีอยู่ บนหน้านี้ คุณสามารถทำการดำเนินการต่อไปนี้ได้:

- เลือกการตั้งค่าคอนฟิกการดำเนินการผลิตใดๆ ที่แสดงรายการอยู่ในคอลัมน์ด้านซ้ายเพื่อดูและแก้ไขการตั้งค่าคอนฟิก
- เลือก **สร้าง** ในบานหน้าต่างการดำเนินการเพื่อเพิ่มการตั้งค่าคอนฟิกอุปกรณ์ใหม่ไปยังรายการ จากนั้น ในฟิลด์ **การตั้งค่าคอนฟิก** ป้อนชื่อเพื่อระบุการตั้งค่าคอนฟิกใหม่ ชื่อที่คุณป้อนต้องไม่ซ้ำกันระหว่างการตั้งค่าคอนฟิกอุปกรณ์ทั้งหมด และคุณจะไม่สามารถแก้ไขได้ในภายหลัง

ขั้นตอนถัดไป ให้ตั้งค่าคอนฟิกการตั้งค่าต่างๆ สำหรับการตั้งค่าคอนฟิกอุปกรณ์ที่เลือก ฟิลด์ที่พร้อมใช้งานมีดังต่อไปนี้:

- **รายงานปริมาณเมื่อตอกบัตรออก** – ตั้งค่าตัวเลือกนี้เป็น *ใช่* เพื่อพร้อมต์ผู้ปฏิบัติงานที่จะรายงานผลป้อนกลับเกี่ยวกับงานที่กำลังดำเนินการเมื่อพวกเขาตอกบัตรออก เมื่อตัวเลือกนี้กำหนดเป็น *ไม่* ผู้ปฏิบัติงานจะไม่ได้รับพร้อมต์
- **ล็อคพนักงาน** – เมื่อตั้งค่าตัวเลือกนี้เป็น *ไม่มี* ผู้ปฏิบัติงานจะถูกลงชื่อออกทันทีหลังจากที่ทำการลงทะเบียน (เช่น งานใหม่) แล้วอุปกรณ์จะกลับไปที่หน้าลงชื่อเข้าใช้ เมื่อมีการตั้งค่าตัวเลือกนี้เป็น *ใช่* ผู้ปฏิบัติงานจะยังคงจะลงชื่อเข้าสู่อุปกรณ์บัตรงาน อย่างไรก็ตาม ผู้ปฏิบัติงานสามารถลงชื่อออกด้วยตนเองเพื่อให้ผู้ปฏิบัติงานอีกคนหนึ่งสามารถล็อกอิน ในขณะที่อุปกรณ์บัตรงานยังคงรันอยู่ภายใต้บัญชีผู้ใช้ระบบเดียวกัน สำหรับข้อมูลเพิ่มเติมเกี่ยวกับชนิดของบัญชีเหล่านี้ ให้ดูที่ [ผู้ใช้ที่ได้รับมอบหมาย](config-job-card-device.md#assigned-users)
- **ใช้เวลาจริงของการลงทะเบียน** – ตั้งค่าตัวเลือกนี้เป็น *ใช่* เพื่อตั้งค่าเวลาสำหรับการลงทะเบียนใหม่แต่ละครั้งเพื่อให้เท่ากับเวลาที่แน่นอนซึ่งผู้ปฏิบัติงานส่งการลงทะเบียน เมื่อมีการตั้งค่าตัวเลือกนี้เป็น *ไม่ใช่* เวลาที่ใช้ในการลงชื่อเข้าจะถูกใช้แทน โดยปกติแล้วคุณจะต้องตั้งค่าตัวเลือกนี้เป็น *ใช่* ถ้าคุณได้เปิดใช้งานตัวเลือก **ล็อคพนักงาน** และ/หรือ **ผู้ปฏิบัติงานหนึ่งคน** เป็น *ใช่* ในกรณีผู้ปฏิบัติงานมักจะยังคงเข้าสู่ระบบในระยะเวลาที่นานขึ้น
- **ผู้ปฏิบัติงานคนเดียว** - ตั้งค่าตัวเลือกนี้เป็น *ใช่* ถ้าผู้ปฏิบัติงานคนเดียวเท่านั้นที่จะใช้แต่ละอุปกรณ์ของบัตรงานที่การตั้งค่าคอนฟิกนี้ใช้งานอยู่ เมื่อตัวเลือกนี้ตั้งค่าเป็น *ใช่* ตัวเลือก **ล็อคพนักงาน** จะมีการตั้งค่าเป็น *ใช่* ให้โดยอัตโนมัติ นอกจากนี้การตั้งค่านี้จะลบความต้องการ (และความสามารถ) สำหรับผู้ปฏิบัติงานที่จะลงชื่อเข้าใช้โดยใช้รหัสป้ายชื่อ (หรือรหัสคล้ายกันอื่นๆ) แทนที่ผู้ปฏิบัติงานจะลงชื่อเข้าใช้ Microsoft Dynamics 365 Supply Chain Management โดยใช้บัญชีผู้ใช้ของระบบที่เชื่อมโยงกับ *ผู้ปฏิบัติงานที่ลงทะเบียนเวลา* (จากตาราง *ผู้ปฏิบัติงาน*) และเข้าสู่ระบบอุปกรณ์บัตรงานเป็นผู้ปฏิบัติงานนั้นในเวลาเดียวกัน
- **อนุญาตให้ล็อคหน้าจอสัมผัส** – ตั้งค่าตัวเลือกนี้เป็น *ใช่* เพื่ออนุญาตให้ผู้ปฏิบัติงานล็อคหน้าจอสัมผัสของอุปกรณ์บัตรงานเพื่อให้สามารถทำความสะอาดได้ เมื่อมีการตั้งค่าตัวเลือกนี้เป็น *ใช่* ปุ่ม **หน้าจอล็อคสำหรับการทำความสะอาด** จะถูกเพิ่มเข้าไปในหน้าการลงชื่อเข้าใช้ของอุปกรณ์ เมื่อผู้ปฏิบัติงานเลือกปุ่มนี้ ระบบจะล็อคหน้าจอสัมผัสชั่วคราวเพื่อป้องกันไม่ให้มีการป้อนข้อมูลที่ไม่ได้ตั้งใจ นอกจากนี้ยังมีการแสดงตัวจับเวลาถอยหลังด้วย ขณะนี้ผู้ปฏิบัติงานสามารถล้างอุปกรณ์และหน้าจอได้อย่างปลอดภัย เมื่อการนับถอยหลังเสร็จสมบูรณ์ หน้าจอสัมผัสจะปลดล็อคโดยอัตโนมัติ
- **ระยะเวลาล็อคหน้าจอ** – เมื่อตั้งค่าตัวเลือก **อนุญาตการล็อคหน้าจอสัมผัส** เป็น *ใช่* ให้ใช้ตัวเลือกนี้เพื่อระบุจำนวนวินาทีที่หน้าจอสัมผัสควรถูกล็อคสำหรับการทำความสะอาด ระยะเวลาต้องอยู่ระหว่าง 5-120 วินาที
- **สร้างป้ายทะเบียน** – ตั้งค่าตัวเลือกนี้เป็น *ใช่* เพื่อสร้างป้ายทะเบียนใหม่ทุกครั้งที่ผู้ปฏิบัติงานใช้อุปกรณ์ของบัตรงานเพื่อรายงานการเสร็จงาน หมายเลขป้ายทะเบียนสร้างขึ้นจากลำดับหมายเลขที่ตั้งค่าไว้ในหน้า **พารามิเตอร์การจัดการคลังสินค้า** เมื่อกำหนดตัวเลือกนี้เป็น *ไม่* ผู้ปฏิบัติงานต้องระบุป้ายทะเบียนที่มีอยู่เมื่อพวกเขารายงานการเสร็จงาน
- **พิมพ์ป้ายชื่อ** – ตั้งค่าตัวเลือกนี้เป็น *ใช่* เพื่อพิมพ์ป้ายชื่อป้ายทะเบียนเมื่อผู้ปฏิบัติงานใช้อุปกรณ์ของบัตรงานเพื่อรายงานการเสร็จงาน ตั้งค่าคอนฟิกของป้ายชื่อในการกำหนดเส้นทางเอกสารตามที่อธิบายไว้ใน [โครงร่างการกำหนดเส้นทางเอกสารสำหรับป้ายชื่อป้ายทะเบียน](../warehousing/document-routing-layout-for-license-plates.md)
- **การเลือกแท็บ** – ใช้การตั้งค่าในส่วนนี้เพื่อเลือกแท็บที่ควรแสดงโดยอินเทอร์เฟสการดำเนินการของการผลิตเมื่อการตั้งค่าคอนฟิกปัจจุบันเปิดใช้งานอยู่ คุณสามารถออกแบบแท็บได้มากเท่าที่คุณต้องการแล้วเพิ่มและจัดเรียงตามที่ต้องการ สำหรับรายละเอียดเกี่ยวกับวิธีการออกแบบแท็บและทำงานกับการตั้งค่าที่นี่ ให้ดูที่ [ออกแบบอินเทอร์เฟสการดำเนินการของการผลิต](production-floor-execution-tabs.md)

## <a name="clean-up-job-configurations"></a>ล้างข้อมูลการตั้งค่าคอนฟิกงาน

เมื่อผู้ควบคุมการผลิตตั้งค่าอินเทอร์เฟสการดำเนินการของการผลิต พวกเขาเลือกการตั้งค่าคอนฟิกและตัวกรองข้อมูลงาน การเลือกเหล่านี้จะถูกจัดเก็บไว้ในตารางการอ้างอิงใน Supply Chain Management และเบราว์เซอร์จะใช้รหัสที่จัดเก็บอยู่ในคุกกี้เฉพาะที่เพื่อค้นหาแถวที่ถูกต้องในตารางนั้น ตารางยังล็อกวันที่และเวลาที่ผู้ปฏิบัติงานเข้าสู่ระบบแต่ละอุปกรณ์ครั้งล่าสุด

ชุดงานเป็นระยะๆ ล้างข้อมูลรายการในตารางข้อมูลอ้างอิงสำหรับอุปกรณ์ที่ไม่ได้บันทึกกิจกรรมใดๆ ใน 60 วันล่าสุด นอกจากนี้คุณยังสามารถล้างข้อมูลรายการด้วยตนเองได้ตลอดเวลาโดยปฏิบัติตามขั้นตอนต่อไปนี้

1. ไปที่ **การควบคุมการผลิต \> การตั้งค่า \> การดำเนินการผลิต \> ตั้งค่าคอนฟิกการดำเนินการผลิต**
1. ในบานหน้าต่างการดำเนินการ ให้เลือก **ล้างข้อมูลการตั้งค่าคอนฟิกไคลเอนต์**
1. ในกล่องโต้ตอบ **ล้างข้อมูลการตั้งค่าคอนฟิกไคลเอนต์** ให้ตั้งค่า **จำนวนวันที่** เป็นจำนวนวันของวันที่ไม่มีกิจกรรม (ก่อนที่จะถึงวันนี้) คุณจะลบการตั้งค่าคอนฟิกทั้งหมดและเรกคอร์ดในการลงชื่อเข้าใช้สำหรับอุปกรณ์ที่ไม่ได้ใช้งานอยู่ในขณะนั้น
1. เลือก **ตกลง** เพื่อล้างข้อมูลการตั้งค่าคอนฟิกที่เกี่ยวข้อง ตามการตั้งค่า **จำนวนวันที่**
