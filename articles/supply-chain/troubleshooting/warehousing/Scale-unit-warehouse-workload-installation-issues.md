---
title: เกิดปัญหาในการประมวลผลหลังจากติดตั้งปริมาณงานในคลังสินค้าของสเกลยูนิต
description: หัวข้อนี้จะอธิบายปัญหาที่อาจเกิดขึ้นได้ทันทีหลังจากติดตั้งปริมาณงานในคลังสินค้าของสเกลยูนิตและให้คำแนะนําเพื่อแก้ไข
author: perlynne
ms.date: 1/13/2022
ms.topic: troubleshooting
ms.search.form: WHSLoadPlanningWorkbench, WHSOutboundLoadPlanningWorkbench
audience: Application User
ms.reviewer: kamaybac
ms.search.region: Global
ms.author: perlynne
ms.search.validFrom: 2022-01-13
ms.dyn365.ops.version: 10.0.25
ms.openlocfilehash: f589ffed61b695f471989ab1dd693f30cd5d5262
ms.sourcegitcommit: 3a7f1fe72ac08e62dda1045e0fb97f7174b69a25
ms.translationtype: HT
ms.contentlocale: th-TH
ms.lasthandoff: 01/31/2022
ms.locfileid: "8071651"
---
# <a name="processing-issues-occur-after-a-scale-unit-warehouse-workload-is-installed"></a>เกิดปัญหาในการประมวลผลหลังจากติดตั้งปริมาณงานในคลังสินค้าของสเกลยูนิต

หัวข้อนี้จะอธิบายปัญหาที่อาจเกิดขึ้นได้ทันทีหลังจากติดตั้งปริมาณงานในคลังสินค้าของสเกลยูนิตและให้คำแนะนําเพื่อแก้ไข

## <a name="issue-1-error-after-a-load-is-released-from-a-load-planning-workbench"></a>ปัญหาที่ 1: ข้อผิดพลาดหลังจากที่มีการปล่อยการบรรทุกออกจากเวิร์กเบนซ์การวางแผนการบรรทุก

### <a name="symptoms-of-issue-1"></a>อาการของปัญหาที่ 1

เมื่อคุณปล่อยการบรรทุกจากหน้า **เวิร์กเบนซ์การวางแผนการบรรทุก** หรือ **เวิร์กเบนซ์การวางแผนการบรรทุกขาออก** คุณได้รับข้อความแสดงข้อผิดพลาดที่มีลักษณะต่อไปนี้:

> ตรวจพบข้อยกเว้นเมื่อการลงรายการบัญชีการบรรทุก %1 ไม่สามารถปล่อยการบรรทุกได้
> 
> UPDATE WHSSHIPMENTTABLE SET ...
> 
> ไม่สามารถแก้ไขเรกคอร์ดในการจัดส่ง (WHSShipmentTable) รหัสการจัดส่ง: ...

ต่อไปนี้เป็นตัวอย่างจริงที่มีข้อมูลตัวอย่าง:

> ตรวจพบข้อยกเว้นเมื่อการลงรายการบัญชีการบรรทุก USMF-000033 ไม่สามารถปล่อยการบรรทุกได้
session 5133 (Admin)
>
> UPDATE WHSSHIPMENTTABLE SET ORDERNUM=?,RECVERSION=?,MODIFIEDDATETIME=?,MODIFIEDBY=? WHERE ((RECID=?) AND (RECVERSION=?))  
> [Microsoft][ODBC Driver 17 for SQL Server][SQL Server]Scale Unit @@ พยายามอัปเดตเรกคอร์ดที่เป็นของ Scale Unit @A  
> Object Server Azure:
>
> ไม่สามารถแก้ไขเรกคอร์ดในการจัดส่ง (WHSShipmentTable) รหัสการจัดส่ง: USMF-000031, USMF-000033 ฐานข้อมูล SQL แสดงข้อผิดพลาด

### <a name="cause-of-issue-1"></a>สาเหตุของปัญหาที่ 1

ปัญหานี้อาจเกิดขึ้นได้หากมีชุดเงื่อนไขต่อไปนี้มีอยู่เมื่อคุณติดตั้งปริมาณงานในคลังสินค้าของสเกลยูนิต:

- ระบบมีการบรรทุกที่ยังไม่ปล่อยซึ่งหลายรายการเชื่อมโยงกับใบสั่งอื่น และรายการบรรทุกบางรายการไม่เชื่อมโยงกับการจัดส่ง
- ระบบได้รับการตั้งค่าให้ใช้การรวมบัญชีการจัดส่ง

ในการปรับใช้โทโพโลยีแบบไฮบริดแบบกระจาย เรกคอร์ดการบรรทุกและการจัดส่งแต่ละรายการจะถูกทำเครื่องหมายเป็นของสเกลยูนิตหรือฮับเฉพาะ เมื่อคุณปล่อยการบรรทุกจากหน้า **เวิร์กเบนซ์การวางแผนการบรรทุก** ระบบจะเปลี่ยนความเป็นเจ้าของที่กำหนด อย่างไรก็ตาม ระบบอาจไม่สามารถแก้ไขความเป็นเจ้าของข้อมูลได้ เนื่องจากเงื่อนไขที่แสดงไว้ก่อนหน้านี้ ดังนั้นจึงไม่สามารถปล่อยการบรรทุกไปยังคลังสินค้าได้

### <a name="resolution-of-issue-1"></a>วิธีการแก้ไขปัญหาที่ 1

แบ่งการบรรทุกออกเป็นการบรรทุกที่เล็กลงสองรายการก่อนที่คุณจะปล่อยไปยังคลังสินค้า

## <a name="issue-2-error-while-a-wave-is-processed-on-a-scale-unit"></a>ปัญหาที่ 2: เกิดข้อผิดพลาดขณะประมวลผลเวฟบนสเกลยูนิต

### <a name="symptoms-of-issue-2"></a>อาการของปัญหาที่ 2

เมื่อคุณประมวลผลเวฟบนสเกลยูนิต คุณได้รับข้อความแสดงข้อผิดพลาดที่มีลักษณะมต่อไปนี้:

> คุณไม่สามารถแก้ไขรายการบรรทุกที่มี RecId = %1 รหัสการบรรทุก = %2 เนื่องจากการบรรทุกยังคงเป็นเจ้าของโดยฮับองค์กร โปรดตรวจสอบให้แน่ใจว่ามีการปล่อยการบรรทุกขาออกที่สอดคล้องกันออกไปยังสเกลยูนิตและมีการสร้างรายการใบสั่งของคลังสินค้า

ต่อไปนี้เป็นตัวอย่างจริงที่มีข้อมูลตัวอย่าง:

> Infolog for job Execute Wave USMF-000000012 (9223377668365210)  
> Infolog for task Execute Wave USMF-000000012 (9223377668370462)  
> คุณไม่สามารถแก้ไขรายการบรรทุกที่มี RecId = 68719478242, รหัสการบรรทุก= USMF-000034 เนื่องจากการบรรทุกยังคงเป็นเจ้าของโดยฮับองค์กร โปรดตรวจสอบให้แน่ใจว่ามีการปล่อยการบรรทุกขาออกที่สอดคล้องกันออกไปยังสเกลยูนิตและมีการสร้างรายการใบสั่งของคลังสินค้า

### <a name="cause-of-issue-2"></a>สาเหตุของปัญหาที่ 2

ในการปรับใช้โทโพโลยีแบบไฮบริดแบบกระจาย ความเป็นเจ้าของของข้อมูลการบรรทุกและการจัดส่งถูกกำหนดให้กับสเกลยูนิตหรือฮับเฉพาะ เนื่องจากเป็นส่วนหนึ่งของการประมวลผลเวฟ มีการคาดว่าความเป็นเจ้าของข้อมูลจะมีการกำหนดให้กับสเกลยูนิต

เมื่อคุณติดตั้งปริมาณงานในคลังสินค้าของสเกลยูนิต หากมีการจัดส่งที่เปิดค้างเชื่อมโยงกับการบรรทุกและเวฟ ระบบจะไม่สามารถควบคุมความเป็นเจ้าของข้อมูลได้ ดังนั้น การประมวลผลเวฟจึงล้มเหลวบนสเกลยูนิต

### <a name="resolution-of-issue-2"></a>วิธีการแก้ไขปัญหาที่ 2

ปล่อยการบรรทุกไปยังคลังสินค้าจากฮับ

## <a name="troubleshoot-issues-by-viewing-a-records-ownership-and-destination"></a>การแก้ไขปัญหาโดยการดูความเป็นเจ้าของและปลายทางของเรกคอร์ด

ในการปรับใช้โทโพโลยีแบบไฮบริดแบบกระจาย เรกคอร์ดหลายชนิดถูกทำเครื่องหมายเป็นของสเกลยูนิตหรือฮับเฉพาะ หลังจากที่คุณสลับไปยังโทโพโลยีแบบไฮบริดแบบกระจายและ/หรือตั้งค่าปริมาณงานในคลังสินค้าของสเกลยูนิตใหม่ ระบบจะกําหนดความเป็นเจ้าของให้กับแต่ละเรกคอร์ดที่เกี่ยวข้อง กระบวนการนี้บางครั้งอาจทำให้เกิดข้อผิดพลาดหรือผลลัพธ์ที่ไม่คาดคิด ดังนั้น ข้อมูลเกี่ยวกับความเป็นเจ้าของและปลายทางการโอนย้ายของเรกคอร์ดสามารถช่วยคุณแก้ไขปัญหาที่เกิดขึ้นหลังจากที่คุณเปลี่ยนแปลงชนิดเหล่านั้นแล้วได้

ปฏิบัติตามขั้นตอนต่อไปนี้เพื่อดูความเป็นเจ้าของและปลายทางการโอนย้ายของเรกคอร์ด

1. เปิดเรกคอร์ดที่เกี่ยวข้อง
1. บนบานหน้าต่างการดำเนินการ บนแท็บ **ตัวเลือก** ในกลุ่ม **ข้อมูลเรกคอร์ด** ให้เลือก **แสดงฟิลด์ทั้งหมด**
1. หน้าที่ปรากฏขึ้นจะค่าสำหรับฟิลด์ทั้งหมดที่พร้อมใช้งานสำหรับเรกคอร์ดที่เลือก ตรวจสอบฟิลด์ต่อไปนี้:

    - **SYSSCALEUNITID** – ฟิลด์นี้แสดงเจ้าของปัจจุบันของเรกคอร์ด
    - **SYSTARGETSCALEUNITID** – ฟิลด์นี้แสดงรหัสสเกลยูนิตของฮับหรือสเกลยูนิตที่จะโอนย้ายเรกคอร์ดไปเมื่อเจ้าของปัจจุบันเสร็จสิ้นการทำงาน ค่าของฟิลด์นี้จะใช้โดยชุดงานที่จัดการกระบวนการชนิดนี้ ถึงแม้ว่าฟิลด์นี้จะไม่เกี่ยวข้องโดยตรงกับความเป็นเจ้าของ แต่ความเป็นเจ้าของอาจเปลี่ยนแปลงได้เมื่อโอนย้ายเรกคอร์ด ในบางกรณี ฟิลด์นี้จะเว้นว่างไว้
