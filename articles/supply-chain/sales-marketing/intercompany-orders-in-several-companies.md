---
title: การสร้างใบสั่งซื้อและใบสั่งขายระหว่างบริษัทในบริษัทหลายแห่ง
description: บทความนี้จะอธิบายถึงวิธีการสร้างใบสั่งซื้อหรือใบสั่งขายระหว่างบริษัทในบริษัทหลายแห่ง
author: Henrikan
ms.date: 09/01/2021
ms.topic: article
ms.search.form: SalesTableListPage, SalesCreateOrder, SalesTable
audience: Application User
ms.reviewer: kamaybac
ms.search.region: Global
ms.author: henrikan
ms.search.validFrom: 2021-09-01
ms.dyn365.ops.version: 10.0.22
ms.openlocfilehash: 6dce419126d60199bc11d4bd3209185ad779e979
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8873563"
---
# <a name="creating-intercompany-purchase-and-sales-orders-in-several-companies"></a>การสร้างใบสั่งซื้อและใบสั่งขายระหว่างบริษัทในบริษัทหลายแห่ง

[!include [banner](../../includes/banner.md)]

Microsoft Dynamics 365 Supply Chain Management ไม่ได้จำกัดเพียงการจัดการบริษัทผู้ผลิตหนึ่งและบริษัทผู้ขายหลายแห่งเท่านั้น บริษัททั้งหมดที่ตั้งค่าสำหรับระบบระหว่างบริษัทสามารถเป็นได้ทั้งบริษัทผู้ จำหน่ายและบริษัทผู้ผลิต

ถ้ามีบริษัทเพิ่มเติมที่สามารถจัดส่งสินค้าเดียวกันได้ คุณก็สามารถเลือกได้อย่างอิสระว่าจะซื้อจากใครและการอัพเดตจะถูกประมวลผลถึงแม้ว่าใบสั่งขายใบเดียวจะกลายเป็นใบสั่งซื้อหลายใบก็ตาม

ในลักษณะเดียวกับที่คุณสร้างใบสั่งซื้อระหว่างบริษัทหนึ่งใบโดยอัตโนมัติ คุณสามารถสร้างต้นฉบับใบสั่งขายในบริษัทของคุณ แล้วให้บริษัทผู้ขายระหว่างบริษัทหลายแห่งตอบสนองใบสั่งนั้นด้วยการสร้างใบสั่งซื้อระหว่างบริษัทมากกว่าหนึ่งใบได้ Microsoft Dynamics 365 Supply Chain Management จะสร้างใบสั่งขายระหว่างบริษัทในบริษัทผู้จัดจำหน่ายโดยอัตโนมัติ

ถ้าต้องการทำเช่นนี้ ต้องตั้งค่าบริษัททั้งหมดเป็นความสัมพันธ์ทางการค้า บริษัทผู้จัดจำหน่ายต้องตั้งค่าใน Microsoft Dynamics 365 Supply Chain Management ในฐานะผู้จัดจำหน่ายระหว่างบริษัท และต้องเป็นผู้จัดจำหน่ายหลักให้กับสินค้าที่เกี่ยวข้อง บนใบสั่งขาย ใน **มุมมองหัวข้อ** คุณต้องเลือกฟิลด์ **สร้างอัตโนมัติระหว่างบริษัท** และฟิลด์ **การจัดส่งสินค้าโดยตรง** บนแท็บด่วน **การตั้งค่าระหว่างบริษัท** ซึ่งเป็นการตั้งค่าเริ่มต้น

คุณสร้างบรรทัดการขายในลักษณะปกติ เมื่อคุณออกจากเรกคอร์ด ข้อความจะบอกคุณจะปรากฏขึ้นเพื่อแจ้งให้คุณทราบว่าใบสั่งซื้อระหว่างบริษัทและใบสั่งขายระหว่างบริษัทได้ถูกสร้างขึ้นแล้ว นอกจากนี้ข้อความยังมีลิงค์ไปยังใบสั่งใหม่ เมื่อต้องการดูใบสั่งขายระหว่างบริษัทที่สร้างขึ้นในบริษัทผู้จัดจำหน่ายของคุณ ให้เปิดต้นฉบับใบสั่งขายและบนแท็บ **ทั่วไป** ในกลุ่ม **ข้อมูลที่เกี่ยวข้อง** ให้เลือก **การอ้างอิง**

ถ้าคุณเปิดใบสั่งซื้อระหว่างบริษัทสำหรับผู้จัดจำหน่าย คุณจะเห็นว่า Microsoft Dynamics 365 Supply Chain Management จะกรอกข้อมูลหมายเลขต้นฉบับใบสั่งขายและหมายเลขใบสั่งขายระหว่างบริษัทสำหรับผู้จัดจำหน่ายแต่ละรายโดยอัตโนมัติ

ในทำนองเดียวกัน ถ้าคุณเปิดใบสั่งขายระหว่างบริษัทสำหรับผู้จัดจำหน่าย คุณจะเห็นว่า Microsoft Dynamics 365 Supply Chain Management จะกรอกข้อมูลหมายเลขต้นฉบับใบสั่งขายและหมายเลขใบสั่งซื้อระหว่างบริษัทสำหรับผู้จัดจำหน่ายแต่ละรายโดยอัตโนมัติ

> [!NOTE]
> ถ้าสินค้าที่อยู่ระหว่างการสั่งมีอยู่ในหนึ่งในบริษัทผู้ขายระหว่างบริษัทของคุณแต่ไม่มีอยู่ในบริษัทอื่น Microsoft Dynamics 365 Supply Chain Management จะสร้างใบสั่งระหว่างบริษัทสำหรับบริษัทผู้จัดจำหน่ายที่มีสินค้าอยู่แต่หยุดการสร้างใบสั่งสำหรับบริษัทอื่น ข้อความแจ้งเตือนจะปรากฏขึ้นเมื่อเกิดกรณีขึ้น

[!INCLUDE[footer-include](../../includes/footer-banner.md)]
