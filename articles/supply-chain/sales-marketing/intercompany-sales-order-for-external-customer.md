---
title: สร้างและออกใบแจ้งหนี้ใบสั่งขายระหว่างบริษัทสำหรับลูกค้าที่เป็นบุคคลภายนอก
description: หัวข้อนี้จะอธิบายถึงวิธีการสร้างและออกใบแจ้งหนี้ใบสั่งขายระหว่างบริษัทสำหรับลูกค้าที่เป็นบุคคลภายนอก
author: GalynaFedorova
ms.date: 09/01/2021
ms.topic: article
ms.search.form: SalesTableListPage, SalesCreateOrder, SalesTable
audience: Application User
ms.reviewer: kamaybac
ms.search.region: Global
ms.author: v-gfedorova
ms.search.validFrom: 2021-09-01
ms.dyn365.ops.version: 10.0.22
ms.openlocfilehash: 72273a125da2e6c4a2fc16b449cd5077f3d767df
ms.sourcegitcommit: fcfd85a508c0de52cfe11d1986892219e39ef406
ms.translationtype: HT
ms.contentlocale: th-TH
ms.lasthandoff: 09/23/2021
ms.locfileid: "7548556"
---
# <a name="create-and-invoice-an-intercompany-sales-order-for-an-external-customer"></a>สร้างและออกใบแจ้งหนี้ใบสั่งขายระหว่างบริษัทสำหรับลูกค้าที่เป็นบุคคลภายนอก

[!include [banner](../../includes/banner.md)]

คุณสามารถใช้การค้าระหว่างบริษัทเพื่อบันทึกการขายผลิตภัณฑ์จากนิติบุคคลหนึ่งไปยังอีกนิติบุคคลหนึ่งที่อยู่ในองค์กรเดียวกัน

เมื่อคุณสร้างต้นฉบับใบสั่งขาย คุณสามารถสร้างใบสั่งซื้อระหว่างบริษัทสำหรับผู้ขายระหว่างบริษัทได้โดยอัตโนมัติ ซึ่งจะสร้างใบสั่งขายระหว่างบริษัทในนิติบุคคลของผู้จัดจำหน่ายระหว่างบริษัทโดยอัตโนมัติ

ภาพประกอบต่อไปนี้แสดงขั้นตอนของธุรกรรมเมื่อคุณสร้างใบสั่งขายสำหรับลูกค้าที่เป็นบุคคลภายนอก แต่ต้องสั่งซื้อผลิตภัณฑ์จากนิติบุคคลอื่นในองค์กรของคุณก่อนจึงจะสามารถจัดส่งผลิตภัณฑ์ให้กับลูกค้า ในกรณีนี้ จะมีการสร้างใบสั่งซื้อระหว่างบริษัทสำหรับบัญชีผู้จัดจำหน่ายที่แสดงถึงนิติบุคคลอื่น ในทางกลับกัน ใบสั่งขายระหว่างบริษัทจะสร้างขึ้นในนิติบุคคลอื่นสำหรับบัญชีลูกค้าที่แสดงถึงนิติบุคคลของคุณ เมื่อมีการลงรายการบัญชีใบแจ้งหนี้สำหรับใบสั่งซื้อระหว่างบริษัท จะลงรายการบัญชีใบแจ้งหนี้สำหรับต้นฉบับใบสั่งขายโดยอัตโนมัติ ถ้าเป็นการจัดส่งสินค้าโดยตรง

![กระบวนการขายภายนอกระหว่างบริษัท](media/intercompanyexternalsalesprocess.png)

หากคุณใช้การจัดส่งสินค้าโดยตรง และคุณเลือก **บันทึกการจัดส่ง** ในฟิลด์ **ปริมาณ** ในหน้า **การลงรายการบัญชีใบแจ้งหนี้** ใบแจ้งหนี้ของผู้จัดจำหน่ายระหว่างบริษัทจะยึดตามใบรับสินค้าระหว่างบริษัทที่ได้ลงรายการบัญชีไว้ก่อนหน้า

## <a name="prerequisites"></a>ข้อกำหนดเบื้องต้น

ก่อนที่คุณจะเริ่มต้น ตรวจสอบให้แน่ใจว่าเป็นไปตามข้อกำหนดเบื้องต้นต่อไปนี้เพื่อลงรายการบัญชีและพิมพ์ใบแจ้งหนี้ระหว่างบริษัทโดยอัตโนมัติ

1. ไปที่ **การขายและการตลาด \> ลูกค้า \> ลูกค้าทั้งหมด**
1. บนบานหน้าต่างการดำเนินการ บนแท็บ **ทั่วไป** เลือก **ระหว่างบริษัท**
1. ไปที่ **การจัดซื้อและการจัดหา \> ผู้จัดจำหน่าย \> ผู้จัดจำหน่ายทั้งหมด**
1. บนบานหน้าต่างการดำเนินการ บนแท็บ **ทั่วไป** เลือก **ระหว่างบริษัท**
1. ในหน้า **ระหว่างบริษัท** สำหรับผู้จัดจำหน่ายหรือลูกค้า ในพื้นที่ **นโยบายใบสั่งซื้อ** ในกลุ่มฟิลด์ **ใบสั่งซื้อระหว่างบริษัท (การจัดส่งสินค้าโดยตรง)** เลือกกล่องกาเครื่องหมาย **ลงรายการบัญชีใบแจ้งหนี้โดยอัตโนมัติ**
1. ในพื้นที่ **นโยบายใบสั่งซื้อ** ในกลุ่มฟิลด์ **ต้นฉบับใบสั่งขาย (การจัดส่งสินค้าโดยตรง)** ให้เลือกกล่องกาเครื่องหมาย **ลงรายการบัญชีใบแจ้งหนี้โดยอัตโนมัติ** เลือกกล่องกาเครื่องหมายนี้ถ้าคุณต้องการใบแจ้งหนี้สำหรับต้นฉบับใบสั่งขายที่จะพิมพ์โดยอัตโนมัติเมื่อคุณลงรายการบัญชีใบแจ้งหนี้ของผู้จัดจำหน่ายระหว่างบริษัท

> [!NOTE]
> การตั้งค่าการพิมพ์สำหรับใบแจ้งหนี้จะกำหนดโดยการตั้งค่าสำหรับโมดูล เอกสาร หรือธุรกรรมบนหน้า **การตั้งค่าการจัดการการพิมพ์**

## <a name="create-an-original-sales-order-for-an-external-customer"></a>สร้างต้นฉบับใบสั่งขายสำหรับลูกค้าที่เป็นบุคคลภายนอก

ทำตามขั้นตอนเหล่านี้ในนิติบุคคล A กระบวนงานนี้จะสอดคล้องกับช่อง 1 ในภาพประกอบ

1. ไปที่ **บัญชีลูกหนี้ \> ใบสั่งขาย \> ใบสั่งขายทั้งหมด**
1. จากหน้ารายการ **ใบสั่งขายทั้งหมด** สร้างต้นฉบับใบสั่งขาย ค่าในฟิลด์จะถูกคัดลอกจากบัญชีลูกค้าไปยังใบสั่งขาย
1. บนหน้า **ใบสั่งขาย** เลือก **มุมมองหัวข้อ** บนบานหน้าต่างการดำเนินการ
1. บนแท็บด่วน **การตั้งค่าระหว่างบริษัท** ให้เลือกกล่องกาเครื่องหมาย **สร้างใบสั่งระหว่างบริษัทโดยอัตโนมัติ**
1. ถ้าคุณต้องการให้ผู้จัดจำหน่ายระหว่างบริษัทจัดส่งสินค้าโดยตรงไปยังลูกค้าที่เป็นบุคคลภายนอก ให้เลือกกล่องกาเครื่องหมาย **การจัดส่งสินค้าโดยตรง**
1. เมื่อคุณเสร็จสิ้นการป้อนใบสั่งขาย ให้ปิดหน้า **ใบสั่งขาย**

ใบสั่งซื้อระหว่างบริษัทจะสร้างขึ้นโดยอัตโนมัติสำหรับสินค้าทั้งหมดที่ได้กำหนดให้กับผู้จัดจำหน่ายระหว่างบริษัท จากนั้นจึงสร้างใบสั่งขายระหว่างบริษัท ข้อความข้อมูลบอกคุณว่าใบสั่งซื้อระหว่างบริษัทและใบสั่งขายระหว่างบริษัทได้ถูกสร้าง นอกจากนี้ข้อความยังมีลิงค์ไปยังใบสั่งเหล่านั้น ถ้าไม่พบสินค้า การออกคำเตือนสีแดงจะปรากฏขึ้นเพื่อแจ้งว่ากระบวนการสร้างใบสั่งยังไม่เสร็จสมบูรณ์

> [!NOTE]
> ถ้าคุณกำลังสร้างใบสั่งหลายใบในนิติบุคคลต่างๆ และไม่พบสินค้าในนิติบุคคลแห่งใดแห่งหนึ่ง กระบวนการสร้างใบสั่งทั้งหมดจะหยุดลง แม้กระทั่งสำหรับนิติบุคคลที่สามารถตอบสนองใบสั่งได้

## <a name="invoice-an-intercompany-sales-order"></a>ออกใบแจ้งหนี้ใบสั่งขายระหว่างบริษัท

เมื่อออกใบแจ้งหนี้ใบสั่งขายระหว่างบริษัท ก็จะมีการออกใบแจ้งหนี้ใบสั่งซื้อระหว่างบริษัทที่เกี่ยวข้องกันโดยอัตโนมัติ จากนั้นถ้าต้นฉบับใบสั่งขายเป็นใบสั่งจัดส่งโดยตรง ต้นฉบับใบสั่งขายจะได้รับการออกใบแจ้งหนี้โดยอัตโนมัติ

ทำตามขั้นตอนเหล่านี้ในนิติบุคคล B กระบวนงานนี้จะสอดคล้องกับช่อง 2 ในภาพประกอบ

1. ไปที่ **บัญชีลูกหนี้ \> ใบสั่งขาย \> ใบสั่งขายทั้งหมด**
1. บนหน้ารายการ **ใบสั่งขายทั้งหมด** และเลือกใบสั่งขายระหว่างบริษัท
1. บนบานหน้าต่างการดำเนินการ เลือกแท็บ **ใบแจ้งหนี้** และจากนั้น เลือก **ใบแจ้งหนี้**
1. เลือกกล่องกาเครื่องหมาย **การลงรายการบัญชี**
1. เลือกใบสั่งขาย จากนั้นเลือก **ตกลง**

จะมีการลงรายการบัญชีใบแจ้งหนี้ของลูกค้าสำหรับใบสั่งขายระหว่างบริษัทในนิติบุคคล B โดยอัตโนมัติ จากนั้นใบแจ้งหนี้ของผู้จัดจำหน่ายระหว่างบริษัทแล้วจะสร้างขึ้นและลงรายการบัญชีในนิติบุคคล A โดยอัตโนมัติ ถ้าต้นฉบับใบสั่งขายถูกตั้งค่าเป็นการจัดส่งสินค้าโดยตรง ใบแจ้งหนี้ของลูกค้าจะสร้างขึ้นสำหรับต้นฉบับใบสั่งขายในนิติบุคคล A

[!INCLUDE[footer-include](../../includes/footer-banner.md)]
