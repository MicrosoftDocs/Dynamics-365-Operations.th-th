---
title: ใบสั่งและใบสั่งส่งคืนสินค้าระหว่างบริษัท
description: บทความนี้อธิบายใบสั่งระหว่างบริษัทและใบสั่งส่งคืนสินค้า
author: Henrikan
ms.date: 09/01/2021
ms.topic: article
ms.search.form: SalesTableListPage, SalesCreateOrder, SalesTable
audience: Application User
ms.reviewer: kamaybac
ms.search.region: Global
ms.author: henrikan
ms.search.validFrom: 2021-09-01
ms.dyn365.ops.version: 10.0.22
ms.openlocfilehash: 65d0dc6049969ff7d8f84ca4eb3baf486ddad660
ms.sourcegitcommit: 52b7225350daa29b1263d8e29c54ac9e20bcca70
ms.translationtype: HT
ms.contentlocale: th-TH
ms.lasthandoff: 06/03/2022
ms.locfileid: "8859040"
---
# <a name="intercompany-orders-and-return-orders"></a>ใบสั่งและใบสั่งส่งคืนสินค้าระหว่างบริษัท

[!include [banner](../../includes/banner.md)]

บทความนี้อธิบายวิธีการสร้างและอัพเดตใบสั่งซื้อระหว่างบริษัท ใบสั่งขาย ใบสั่งส่งคืน ข้อตกลงการซื้อ และข้อตกลงการขายม

## <a name="about-intercompany-orders"></a>เกี่ยวกับใบสั่งระหว่างบริษัท

เมื่อคุณสร้างใบสั่งขายระหว่างบริษัท Microsoft Dynamics 365 Supply Chain Management จะสร้างใบสั่งซื้อที่สอดคล้องกันโดยอัตโนมัติ ในลักษณะคล้ายกัน การสร้างใบสั่งซื้อระหว่างบริษัทจะทำให้ระบบสร้างใบสั่งขายระหว่างบริษัทที่สอดคล้องกันโดยอัตโนมัติ

ลักษณะการทำงานนี้ใช้สำหรับใบสั่งแบบสองขา (ธุรกรรมระหว่างบริษัทที่เกี่ยวข้องกันสองบริษัท) และสำหรับบริษัทแบบสามขา (เมื่อธุรกรรมระหว่างบริษัทเกิดขึ้นจากใบสั่งขายของลูกค้าภายนอก)

## <a name="intercompany-order-example"></a>ตัวอย่างใบสั่งซื้อระหว่างบริษัท

คุณมีบริษัทที่เกี่ยวข้องกันสองบริษัท  บริษัท A เป็นบริษัทย่อยด้านการขาย และบริษัท B เป็นหน่วยการกระจายสินค้า  ใบสั่งขายและใบสั่งซื้อระหว่างบริษัทจะมีการสร้างขึ้นโดยอัตโนมัติในสถานการณ์จำลองต่อไปนี้

- เมื่อบริษัท A สร้างใบสั่งซื้อและผู้จัดจำหน่ายเป็นบริษัท B ใบสั่งขายระหว่างบริษัทจะมีการสร้างขึ้นโดยอัตโนมัติในบริษัท B ห่วงโซ่ใบสั่งแบบสองขาประกอบด้วยใบสั่งซื้อในบริษัท A และใบสั่งขายระหว่างบริษัทในบริษัท B
- เมื่อบริษัท B สร้างใบสั่งขายและลูกค้าเป็นบริษัท A ใบสั่งซื้อระหว่างบริษัทจะมีถูกสร้างขึ้นโดยอัตโนมัติในบริษัท A ห่วงโซ่ใบสั่งแบบสองขาประกอบด้วยใบสั่งขายในบริษัท B และใบสั่งซื้อระหว่างบริษัทในบริษัท A
- เมื่อบริษัท A สร้างใบสั่งขายสำหรับลูกค้าภายนอก ใบสั่งซื้อสามารถสร้างขึ้นโดยอัตโนมัติในบริษัท A ซึ่งส่งผลให้ระบบสร้างใบสั่งขายระหว่างบริษัทโดยอัตโนมัติในบริษัท B ห่วงโซ่ใบสั่งแบบสามขาประกอบด้วยใบสั่งขายและใบสั่งซื้อในบริษัท A และใบสั่งขายระหว่างบริษัทในบริษัท B

## <a name="about-intercompany-return-orders"></a>เกี่ยวกับใบสั่งส่งคืนสินค้าระหว่างบริษัท

คุณสามารถส่งคืนสินค้าระหว่างบริษัทได้เช่นเดียวกับการส่งคืนสินค้าทั่วไป  อย่างไรก็ตาม สำหรับสินค้าระหว่างบริษัท ใบสั่งส่งคืนสินค้าจากลูกค้าภายนอกจะสร้างใบสั่งซื้อระหว่างบริษัท  ซึ่งจะนำไปสู่การสร้างใบสั่งส่งคืนสำหรับการขายระหว่างบริษัทโดยอัตโนมัติ คุณยังสามารถส่งคืนสินค้าระหว่างบริษัทโดยไม่มีใบสั่งส่งคืนสินค้าของลูกค้าภายนอกได้ด้วย

ใบสั่งส่งคืนสินค้าระหว่างบริษัทมีการเริ่มต้นในบนหน้า **การสร้างใบสั่งการส่งคืน** เช่นเดียวกับใบสั่งส่งคืนสินค้าทั่วไป

ใน Microsoft Dynamics 365 Supply Chain Management ข้อตกลงการขายและการซื้อระหว่างบริษัทจะได้รับการอัปเดตโดยอัตโนมัติเพื่อสะท้อนถึงสินค้าที่ส่งคืน ข้อผูกมัดของข้อตกลงการขายและการซื้อสำหรับสินค้านั้นจะได้รับการปรับปรุงโดยอัตโนมัติเพื่อสะท้อนการเปลี่ยนแปลงปริมาณหรือยอดเงินเมื่อมีการส่งคืนสินค้า

## <a name="intercompany-return-order-example"></a>ตัวอย่างใบสั่งส่งคืนสินค้าระหว่างบริษัท

บริษัท A สร้างใบสั่งซื้อที่เชื่อมโยงกับข้อตกลงการซื้อสำหรับสินค้าระหว่างบริษัท ใบสั่งขายระหว่างบริษัทถูกสร้างขึ้นโดยอัตโนมัติในบริษัท B ซึ่งเชื่อมโยงกับข้อตกลงการขายที่สอดคล้องกัน ข้อตกลงการซื้อและข้อตกลงการขายสัมพันธ์กันตามข้อตกลงระหว่างบริษัท

บริษัท A ส่งคืนสินค้าระหว่างบริษัทกับบริษัท B และบริษัท B สร้างใบสั่งส่งคืนสำหรับสินค้า และใบสั่งส่งคืนสินค้าซื้อถูกสร้างขึ้นโดยอัตโนมัติในบริษัท A ข้อผูกมัดในข้อตกลงการซื้อและข้อตกลงการขายที่เชื่อมโยงกับใบสั่งต้นฉบับจะถูกปรับปรุงเพื่อสะท้อนการเปลี่ยนแปลงปริมาณหรือยอดเงินโดยอัตโนมัติ

[!INCLUDE[footer-include](../../includes/footer-banner.md)]
