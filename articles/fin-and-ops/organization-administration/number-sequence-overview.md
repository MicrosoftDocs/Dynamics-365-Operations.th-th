---
title: "ลำดับหมายเลข"
description: "ลำดับหมายเลขที่ใช้ในการสร้างตัวระบุเฉพาะที่สามารถอ่านได้สำหรับเร็กคอร์ดข้อมูลหลักและเรกคอร์ดธุรกรรมที่จำเป็นต้องมีตัวระบุ"
author: MargoC
manager: AnnBe
ms.date: 08/17/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: NumberSequenceTableListPage, NumberSequenceConfiguration
audience: Application User, IT Pro
ms.reviewer: sericks
ms.search.scope: Core, Operations
ms.custom: 15461
ms.assetid: 6e19bd1d-192b-4da2-8573-84f6e1ce98ef
ms.search.region: Global
ms.author: margoc
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: 5f4ff7eb8ee9b87b9d90af4d215743596555fd73
ms.contentlocale: th-th
ms.lasthandoff: 11/03/2017

---

# <a name="number-sequences"></a>ลำดับหมายเลข

[!include[banner](../includes/banner.md)]


ลำดับหมายเลขที่ใช้ในการสร้างตัวระบุเฉพาะที่สามารถอ่านได้สำหรับเร็กคอร์ดข้อมูลหลักและเรกคอร์ดธุรกรรมที่จำเป็นต้องมีตัวระบุ เรกคอร์ดข้อมูลหลักหรือเรกคอร์ดธุรกรรมที่จำเป็นต้องมีตัวระบุจะถูกอ้างเป็น *การอ้างอิง*

ก่อนที่คุณจะสามารถสร้างเรกคอร์ดใหม่สำหรับการอ้างอิงได้ คุณต้องตั้งค่าลำดับหมายเลขและเชื่อมโยงกับการอ้างอิงนั้น เราขอแนะนำให้คุณใช้หน้าต่างๆใน **การจัดการองค์กร** เพื่อตั้งค่าลำดับหมายเลข ถ้าจำเป็นต้องมีการตั้งค่าเฉพาะของโมดูล คุณสามารถใช้หน้าพารามิเตอร์ในโมดูลเพื่อระบุลำดับหมายเลขสำหรับการอ้างอิงในโมดูลนั้น ตัวอย่างเช่น ใน **บัญชีลูกหนี้** และ **บัญชีเจ้าหนี้**คุณสามารถตั้งค่ากลุ่มลำดับหมายเลขเพื่อปันส่วนลำดับหมายเลขเฉพาะให้กับลูกค้าหรือผู้จัดจำหน่ายที่เฉพาะได้ 

เมื่อคุณตั้งค่าลำดับหมายเลข คุณต้องระบุ ขอบเขต ซึ่งกำหนดองค์กรที่ใช้ลำดับหมายเลข ขอบเขตสามารถเป็น **ใช้ร่วมกัน**, **บริษัท**, **นิติบุคคล**หรือ **หน่วยปฏิบัติ** **นิติบุคคล** และ **บริษัท** ขอบเขตสามารถรวมกับ **รอบระยะเวลาปฏิทินทางการเงิน** เพื่อสร้างลำดับหมายเลขที่เฉพาะเจาะจงมากขึ้น 

รูปแบบลำดับหมายเลขประกอบด้วยเซ็กเมนต์ต่างๆ ลำดับหมายเลขที่มีขอบเขตนอกเหนือจาก **ใช้ร่วมกัน** สามารถประกอบด้วยเซกเมนต์ที่สอดคล้องกับขอบเขตได้ ตัวอย่างเช่น ลำดับหมายเลขกับขอบเขตของ **นิติบุคคล** สามารถประกอบด้วยเซ็กเมนต์นิติบุคคลได้ โดยการรวมเซ็กเมนต์ขอบเขตในรูปแบบลำดับหมายเลข คุณสามารถระบุขอบเขตของเรกคอร์ดเฉพาะโดยการดูที่หมายเลข 

นอกจากเซ็กเมนต์ที่สอดคล้องกับขอบเขต รูปแบบลำดับหมายเลขสามารถประกอบด้วย **คงที่** และ **เซ็กเมนต์ตัวอักษรและตัวเลข** เซ็กเมนต์ **คงที่** ประกอบด้วยชุดของตัวอักษร หมายเลข หรือสัญลักษณ์ที่ไม่เปลี่ยนแปลง เซ็กเมนต์ **ตัวอักษรและตัวเลข** ประกอบด้วยชุดของตัวอักษรหรือตัวเลขที่เพิ่มขึ้นทุกครั้งที่มีใช้หมายเลข ใช้เครื่องหมายตัวเลข (\#) เพื่อแสดงถึงตัวเลขที่เพิ่มขึ้นและเครื่องหมาย (&) เพื่อแสดงถึงตัวอักษรที่เพิ่มขึ้น ตัวอย่างเช่น รูปแบบ \#\#\#\#\#\_2017 สร้างลำดับ 00001\_2017, 00002\_2017 และต่อไปเรื่อยๆ

<a name="number-sequence-examples"></a>ตัวอย่างของลำดับหมายเลข
------------------------

ตัวอย่างต่อไปนี้แสดงวิธีการใช้เซ็กเมนต์เพื่อสร้างรูปแบบลำดับหมายเลข  โดยเฉพาะอย่างยิ่ง ตัวอย่างแสดงให้เห็นถึงผลกระทบของการใช้เซ็กเมนต์ขอบเขต

### <a name="expense-report-numbers"></a>หมายเลขรายงานค่าใช้จ่าย

ในตัวอย่างต่อไปนี้ หมายเลขรายงานค่าใช้จ่ายถูกตั้งค่าสำหรับนิติบุคคลที่มีชื่อว่า **CS** 

- **พื้นที่:** การเดินทางและค่าใช้จ่าย 
- **การอ้างอิง:** หมายเลขรายงานค่าใช้จ่าย 
- **ขอบเขต:** นิติบุคคล 
- **นิติบุคคล:** CS

| เซ็กเมนต์  | ชนิดของเซ็กเมนต์ | มูลค่า     |
|-----------|--------------|-----------|
| เซ็กเมนต์ 1 | นิติบุคคล | CS        |
| เซ็กเมนต์ 2 | คงที่     | -ค่าใช้จ่าย- |
| เซ็กเมนต์ 3 | ตัวอักษรและตัวเลข | \#\#\#\#  |

**ตัวอย่างของหมายเลขที่มีการจัดรูปแบบ**: CS-ค่าใช้จ่าย-0039 

เนื่องจากขอบเขตเป็นรูปแบบลำดับหมายเลขจะถูกใช้ทั้งองค์กร คุณไม่สามารถตั้งค่ารูปแบบลำดับหมายเลขที่แตกต่างสำหรับส่วนต่างๆ ขององค์กร ตัวอย่างเช่น สำหรับนิติบุคคลที่ชื่อ **RW**ถ้าคุณเปลี่ยนเฉพาะค่าของเซ็กเมนต์นิติบุคคล หมายเลขการจัดรูปแบบจะเป็น RW-ค่าใช้จ่าย-0039. คุณยังสามารถเปลี่ยนรูปแบบลำดับเลขจำนวนเต็มสำหรับนิติบุคคลอื่นๆได้ ตัวอย่างเช่น คุณสามารถข้ามเซ็กเมนต์ขอบเขตนิติบุคคลเพื่อสร้างหมายเลขรูปแบบเช่น Exp-0001.

### <a name="sales-order-numbers"></a>หมายเลขใบสั่งขาย

ในตัวอย่างต่อไปนี้ หมายเลขใบสั่งขายถูกตั้งค่าสำหรับรหัสบริษัท **CEU** 

- **พื้นที่:**ขาย 
- **การอ้างอิง:** ใบสั่งขาย 
- **ขอบเขต:**บริษัท 
- **บริษัท:** CEU

| เซ็กเมนต์  | ชนิดเช็กเมนต์ | มูลค่า    |
|-----------|--------------|----------|
| เซ็กเมนต์ 1 | คงที่     | SO-      |
| เซ็กเมนต์ 2 | ตัวอักษรและตัวเลข | \#\#\#\# |

**ตัวอย่างของการจัดรูปแบบหมายเลข**: SO-0029 

ถึงแม้ว่าเซ็กเมนต์ขอบเขตจะไม่รวมอยู่ในรูปแบบ แต่การกำหนดหมายเลขจะเริ่มต้นใหม่สำหรับแต่ละรหัสบริษัท ถ้าคุณใช้รูปแบบเดียวกันสำหรับรหัสบริษัททั้งหมด หมายเลขเดียวกันจะถูกใช้ในแต่ละบริษัท ตัวอย่างเช่น หมายเลขใบสั่งขาย SO-0029 ถูกใช้ในแต่ละบริษัท คุณยังสามารถเปลี่ยนรูปแบบลำดับเลขจำนวนเต็มสำหรับรหัสบริษัทอื่นได้

### <a name="purchase-requisition-numbers"></a>หมายเลขใบขอซื้อ

ในตัวอย่างต่อไปนี้ หมายเลขใบขอซื้อเป็นแบบทั่วทั้งองค์กร 

- **พื้นที่:**ซื้อ 
- **การอ้างอิง:** ใบขอซื้อ 
- **ขอบเขต:** ใช้ร่วมกัน

| เซ็กเมนต์  | ชนิดเช็กเมนต์ | มูลค่า    |
|-----------|--------------|----------|
| เซ็กเมนต์ 1 | คงที่     | Req      |
| เซ็กเมนต์ 2 | ตัวอักษรและตัวเลข | \#\#\#\# |

**ตัวอย่างของการจัดรูปแบบหมายเลข**: Req0052 

เนื่องจากขอบเขตเป็น **ใช้ร่วมกัน**รูปแบบลำดับหมายเลขจะถูกใช้ในองค์กร คุณไม่สามารถตั้งค่ารูปแบบลำดับหมายเลขที่แตกต่างสำหรับส่วนต่างๆขององค์กรได้  

<a name="performance-considerations-for-number-sequences"></a>การพิจารณาประสิทธิภาพสำหรับลำดับหมายเลข
-----------------------------------------------

พิจารณาข้อมูลต่อไปนี้เกี่ยวกับผลกระทบของการตั้งค่าคอนฟิกของลำดับหมายเลขที่มีต่อประสิทธิภาพของระบบก่อนที่คุณจะตั้งค่าลำดับหมายเลข

### <a name="continuous-and-non-continuous-number-sequences"></a>ลำดับหมายเลขที่ต่อเนื่องและไม่ต่อเนื่อง

ลำดับหมายเลขอาจต่อเนื่องหรือไม่ต่อเนื่อง ลำดับหมายเลขที่ต่อเนื่องจะไม่ข้ามหมายเลขใดๆ แต่อาจไม่สามารถใช้หมายเลขตามลำดับได้ หมายเลขจากลำดับหมายเลขที่ไม่ต่อเนื่องจะถูกใช้โดยเรียงลำดับ แต่ลำดับหมายเลขอาจข้ามหมายเลข ตัวอย่างเช่น ถ้าผู้ใช้ยกเลิกธุรกรรม มีการสร้างหมายเลข แต่ไม่ได้ใช้ ในลำดับหมายเลขที่ต่อเนื่อง หมายเลขดังกล่าวจะถูกนำกลับมาใช้ใหม่ในภายหลัง ในลำดับหมายเลขที่ไม่ต่อเนื่อง หมายเลขนั้นจะไม่ถูกนำมาใช้ 

โดยทั่วไปจำเป็นต้องใช้ลำดับหมายเลขที่ต่อเนื่องสำหรับเอกสารภายนอก เช่น ใบสั่งซื้อ ใบสั่งขาย และใบแจ้งหนี้ อย่างไรก็ตาม ลำดับหมายเลขที่ต่อเนื่องสามารถส่งผลกระทบต่อเวลาในการตอบสนองของระบบได้ เนื่องจากระบบต้องขอหมายเลขจากฐานข้อมูลทุกครั้งที่จะสร้างเอกสารหรือเรกคอร์ดใหม่ 

ถ้าคุณใช้ลำดับหมายเลขที่ไม่ต่อเนื่อง คุณสามารถเปิดใช้งาน **การปันส่วนล่วงหน้า** บนแท็บด่วน **ประสิทธิภาพ** ของหน้า **ลำดับหมายเลข** เมื่อคุณระบุปริมาณของหมายเลขที่จะปันส่วนล่วงหน้า ระบบจะเลือกหมายเลขดังกล่าวและจัดเก็บในหน่วยความจำ หมายเลขใหม่จะถูกร้องขอจากฐานข้อมูลหลังจากมีการใช้ปริมาณที่ปันส่วนล่วงหน้าแล้วเท่านั้น 

เว้นแต่จะมีข้อบังคับให้คุณใช้ลำดับหมายเลขที่ต่อเนื่อง เราขอแนะนำให้คุณใช้ลำดับหมายเลขที่ไม่ต่อเนื่องเพื่อประสิทธิภาพที่ดีขึ้น

### <a name="automatic-cleanup-of-number-sequences"></a>การล้างข้อมูลลำดับหมายเลขอัตโนมัติ

ในกรณีที่เกิดไฟฟ้าขัดข้อง ข้อผิดพลาดของแอพลิเคชัน หรือความล้มเหลวที่ไม่คาดคิดอื่นๆ ระบบไม่สามารถนำหมายเลขกลับมาใช้ใหม่โดยอัตโนมัติสำหรับลำดับหมายเลขที่ต่อเนื่อง คุณสามารถรันกระบวนการล้างข้อมูลโดยอัตโนมัติหรือด้วยตนเองได้เพื่อกู้คืนหมายเลขที่หายไปได้ 

พิจารณาการใช้เซิร์ฟเวอร์อย่างระมัดระวังเมื่อคุณวางแผนกระบวนการล้างข้อมูล ขอแนะนำให้คุณทำการล้างข้อมูลเป็นชุดงานในระหว่างช่วงเวลาที่ระบบมีปริมาณงานไม่มากนัก






