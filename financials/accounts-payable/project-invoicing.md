---
title: "ใบแจ้งหนี้โครงการ"
description: "บทความนี้แสดงภาพรวมของโครงการที่ออกใบแจ้งหนี้สำหรับเวลา และวัสดุโครงการ และโครงการที่มีราคาคงที่ รวมข้อมูลเกี่ยวกับข้อเสนอใบแจ้งหนี้ (ใบแจ้งหนี้เบื้องต้น), การควบคุมใบแจ้งหนี้, การออกใบแจ้งหนี้, การออกใบแจ้งหนี้ของผู้จัดจำหน่าย และบันทึกสินเชื่อ"
author: twheeloc
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
ms.search.form: ProjInvoiceCashFlow, ProjInvoiceControl, ProjInvoiceListPage, ProjInvoiceProposalDetail, ProjInvoiceProposalListPage
audience: Application User, IT Pro
ms.search.scope: AX 7.0.0, Operations, Core
ms.custom: 23111
ms.assetid: 1812d6f2-8b34-4258-8f5f-dcf12281547f
ms.search.region: Global
ms.author: kfend
ms.search.validFrom: 2016-02-28
ms.dyn365.ops.version: AX 7.0.0
translationtype: Human Translation
ms.sourcegitcommit: a76abfa35e53673f9780d1a6f8816bd24f9f8e48
ms.openlocfilehash: f09aef9cf1e516b80f908c34b2b3c3397dde8a0f
ms.lasthandoff: 03/31/2017


---

# <a name="project-invoicing"></a>ใบแจ้งหนี้โครงการ

บทความนี้แสดงภาพรวมของโครงการที่ออกใบแจ้งหนี้สำหรับเวลา และวัสดุโครงการ และโครงการที่มีราคาคงที่ รวมข้อมูลเกี่ยวกับข้อเสนอใบแจ้งหนี้ (ใบแจ้งหนี้เบื้องต้น), การควบคุมใบแจ้งหนี้, การออกใบแจ้งหนี้, การออกใบแจ้งหนี้ของผู้จัดจำหน่าย และบันทึกสินเชื่อ

ชนิดโครงการจะกำหนดว่าควรใช้ขั้นตอนการออกใบแจ้งหนี้ขั้นตอนใด  สามารถออกใบแจ้งหนี้ได้เฉพาะชนิดโครงการภายนอกสองชนิดเท่านั้น ได้แก่ โครงการเวลาและวัสดุ และโครงการที่มีราคาคงที่ โครงการเวลาและวัสดุ และโครงการที่มีราคาคงที่จะแนบกับใบแจ้งหนี้โครงการเสมอ

-   **โครงการที่มีราคาคงที่** – ยอดเงินใบแจ้งหนี้ของลูกค้าจะขึ้นอยู่กับที่กำหนดการการเรียกเก็บเงินใบแจ้งหนี้ การออกใบแจ้งหนี้จะกระทำผ่านการตั้งค่าบัญชี ซึ่งจะเรียกว่ากำหนดการเรียกเก็บเงิน โครงการที่มีราคาคงที่สามารถออกใบแจ้งหนี้ต่อโครงการ หรือต่อสัญญาโครงการ
-   **โครงการเวลาและวัสดุ** – จำนวนเงินของใบแจ้งหนี้ลูกค้าเป็นไปตามรายการธุรกรรมที่ป้อนลงในโครงการ คุณสามารถออกใบแจ้งหนี้ธุรกรรมต่อโครงการหรือต่อสัญญาโครงการได้

มีสามวิธีในการแนบโครงการเวลาและวัสดุ และโครงการที่มีราคาคงที่สามารถกับใบแจ้งหนี้โครงการได้

-   **การออกใบแจ้งหนี้ในบัญชี** – โครงการเวลาและวัสดุ และโครงการที่มีราคาคงที่สามารถออกใบแจ้งหนี้ในบัญชีได้ การตั้งค่าในบัญชีสองชนิดเป็นสิ่งจำเป็น หนึ่งการตั้งค่าสำหรับแต่ละชนิดโครงการ
-   **การออกใบแจ้งหนี้ในส่วนประจำงวด**– ด้วยฟังก์ชันประจำงวด ธุรกรรมสามารถออกใบแจ้งหนี้สำหรับโครงการต่าง ๆ ได้ ฟังก์ชันประจำงวดแสดงภาพรวมของธุรกรรมที่ต้องออกใบแจ้งหนี้
-   **โดยการใช้ใบลดหนี้ในการออกใบแจ้งหนี้** – คุณสามารถสร้างใบลดหนี้สำหรับทั้งโครงการเวลาและวัสดุ และโครงการที่มีราคาคงที่ได้

## <a name="invoice-proposals"></a>ข้อเสนอใบแจ้งหนี้
ก่อนที่คุณสร้างใบแจ้งหนี้ของลูกค้าสำหรับโครงการ คุณสามารถสร้างใบแจ้งหนี้เบื้องต้น หรือข้อเสนอใบแจ้งหนี้ได้ ในข้อเสนอใบแจ้งหนี้ คุณสามารถเลือกธุรกรรมโครงการที่จะรวมไว้ในใบแจ้งหนี้โครงการ จากนั้น คุณสามารถทบทวนรายละเอียดใบแจ้งหนี้ก่อนที่คุณจะลงรายการบัญชีใบแจ้งหนี้โครงการ และส่งให้ลูกค้าหรือแหล่งเงินทุนอื่น

### <a name="creating-invoice-proposals"></a>การสร้างข้อเสนอใบแจ้งหนี้

คุณสามารถสร้างข้อเสนอใบแจ้งหนี้ได้ โดยการเลือกจากรายการธุรกรรมสำหรับโครงการที่ระบุด้วยตนเอง คุณยังสามารถตั้งค่ากฎการเรียกเก็บเงินที่ระบุเวลาเพื่อสร้างข้อเสนอใบแจ้งหนี้โดยอัตโนมัติได้ ตัวอย่างเช่น คุณสามารถสร้างกฎการเรียกเก็บเงินเพื่อสร้างข้อเสนอใบแจ้งหนี้เมื่อทำงานในโครงการเสร็จสมบูรณ์ 25 เปอร์เซ็นต์ 50 เปอร์เซ็นต์ 75 เปอร์เซ็นต์ และ 100 เปอร์เซ็นต์ 

คุณสามารถสร้างข้อเสนอใบแจ้งหนี้สำหรับธุรกรรมต่อไปนี้

-   ชั่วโมง ค่าใช้จ่าย และธุรกรรมโครงการอื่นๆ
-   ยอดเงินที่หักไว้โดยลูกค้าในใบแจ้งหนี้โครงการก่อนหน้านี้
-   ใบลดหนี้
-   ยอดเงินที่ชำระแก่คุณโดยลูกค้าก่อนที่จะเริ่มโครงการ

คุณสามารถสร้างค่าธรรมเนียมธุรกรรมในข้อเสนอใบแจ้งหนี้ คุณยังสามารถปรับเปลี่ยนราคาขายตามชั่วโมง ค่าใช้จ่าย สินค้า และค่าธรรมเนียมธุรกรรมได้ เมื่อคุณลงรายการข้อเสนอใบแจ้งหนี้ ราคาและธุรกรรมที่ปรับปรุงแล้วจะถูกเพิ่มไปยังรายงานโครงการและประวัติธุรกรรม 

การสร้างใบแจ้งหนี้แก่ลูกค้าหลายรายสำหรับโครงการ คุณต้องสร้างข้อเสนอใบแจ้งหนี้สำหรับแต่ละใบแจ้งหนี้ ตัวอย่างเช่น คุณสามารถสร้างใบแจ้งหนี้ตามชนิดของธุรกรรม การระบุชั่วโมงในใบแจ้งหนี้ลูกค้ารายหนึ่ง และสินค้าในอีกราย คุณต้องสร้างข้อเสนอใบแจ้งหนี้ที่แยกต่างหากสำหรับรายการบันทึกชั่วโมงและค่าธรรมเนียมธุรกรรม 

ถ้าโครงการมีมากกว่าหนึ่งแหล่งเงินทุน คุณสามารถสร้างข้อเสนอใบแจ้งหนี้ที่แยกต่างหากสำหรับแต่ละแหล่งเงินทุน ในหน้า **ปันส่วนตามกฎการจัดหาเงินทุน** คุณสามารถกำหนดเปอร์เซ็นต์ของยอดเงินธุรกรรมเพื่อปันส่วนไปยังแต่ละแหล่งเงินทุน และแหล่งเงินทุนมีการลงรายการบัญชีการปัดเศษผลต่าง

### <a name="creating-customer-invoices-from-invoice-proposals"></a>การสร้างใบแจ้งหนี้ของลูกค้าจากข้อเสนอใบแจ้งหนี้

หลังจากที่คุณสร้างและลงรายการบัญชีข้อเสนอใบแจ้งหนี้ ใบแจ้งหนี้ของลูกค้าจะถูกาสร้างโดยอัตโนมัติสำหรับธุรกรรมที่รวมอยู่ในข้อเสนอใบแจ้งหนี้ 

ก่อนที่คุณจะลงรายการบัญชีข้อเสนอใบแจ้งหนี้ คุณสามารถเพิ่มธุรกรรม หรือลบธุรกรรมออกได้ ตัวอย่างเช่น คุณสามารถลบธุรกรรมค่าใช้จ่ายที่ลงรายการบัญชีไว้ในโครงการ แต่ยังไม่สามารถเรียกเก็บจากลูกค้าได้ 

ถ้าองค์กรของคุณกำหนดให้ทบทวนข้อเสนอใบแจ้งหนี้ก่อนที่จะลงรายการบัญชี ข้อเสนอใบแจ้งหนี้อาจต้องได้รับการอนุมัติผ่านลำดับงาน "ขั้นตอนการทบทวนใบแจ้งหนี้โครงการ" ก่อนที่จะลงรายการบัญชี

## <a name="on-account-invoicing"></a>การออกใบแจ้งหนี้ในบัญชี
ยอดเงินที่คุณป้อนสำหรับโครงการในใบแจ้งหนี้ในบัญชีขึ้นอยู่กับกำหนดเวลา เปอร์เซ็นต์ของการเสร็จสมบูรณ์ และเงื่อนไขเรียกเก็บเงินอื่น ๆ ที่ระบุไว้ในสัญญาโครงการที่เกี่ยวข้อง ยอดเงินจะไม่คำนวณตามชั่วโมง สินค้า ค่าใช้จ่าย หรือค่าธรรมเนียมที่ลงรายการบัญชีไปยังโครงการ 

คุณต้องสร้างธุรกรรมในบัญชีสำหรับโครงการวัสดุและเวลา หรือโครงการที่มีราคาคงที่ ก่อนที่คุณจะสามารถเพิ่มธุรกรรมในบัญชีในใบแจ้งหนี้โครงการได้ ธุรกรรมในบัญชี ป้อนยอดเงินที่จะออกใบแจ้งหนี้แก่ลูกค้า การสร้างใบแจ้งหนี้โครงการสำหรับเรียกเก็บยอดเงิน สร้างใบแจ้งหนี้เบื้องต้น (ข้อเสนอใบแจ้งหนี้) ในข้อเสนอใบแจ้งหนี้ เลือกปรับปรุงธุรกรรมในบัญชี คุณสามารถตรวจทานข้อมูลบัญชีในข้อเสนอใบแจ้งหนี้ ก่อนที่คุณจะสร้างใบแจ้งหนี้โครงการสำรับบัญชีนั้นได้

### <a name="fixed-price-projects"></a>โครงการที่มีราคาคงที่

สำหรับโครงการที่มีราคาคงที่ ธุรกรรมในบัญชีเป็นไปตามเหตุการณ์สำคัญที่ตกลงไว้ หน่วยการจัดส่ง หรือการดำเนินการเรียกเก็บเงินตามที่ระบุไว้ในสัญญาโครงการ มีสร้างรายการหนึ่งรายการสำหรับแต่ละการชำระเงินที่ต้องได้รับจากลูกค้าของโครงการ ไม่จำเป็นต้องใช้การหักลด

### <a name="time-and-material-projects"></a>โครงการเวลาและวัสดุ

สำหรับโครงการเวลาและวัสดุ คุณสามารถเรียกเก็บเงินจากลูกค้าหรือแหล่งเงินทุนอื่นสำหรับยอดการชำระเงินล่วงหน้า โดยใช้ข้อเสนอใบแจ้งหนี้ในบัญชี ป้อนธุรกรรมบัญชีเป็นหนึ่งรายการ อีกทางหนึ่งคือคุณสามารถป้อนรายการเพิ่มเติมเป็นการหักลดเพื่อชดเชยการชำระเงินล่วงหน้าใด ๆ ที่ลูกค้าได้กระทำไว้แล้ว เมื่อต้องการสร้างรายการหัก เติมเครื่องหมายลบนำหน้ายอดเงิน

## <a name="invoice-control"></a>การควบคุมใบแจ้งหนี้
คุณสามารถใช้การควบคุมใบแจ้งหนี้เพื่อติดตามธุรกรรม ทั้งที่ออกใบแจ้งหนี้และที่ไม่ได้ออกใบแจ้งหนี้ และวิเคราะห์ธุรกรรมเหล่านั้นกับใบเสนอราคาเพื่อมุมมองตั้งแต่ต้นจนจบโครงการของคุณ จากระยะใบเสนอราคาจนกระทั่งเสร็จสมบูรณ์ คุณสามารถดูได้ว่าธุรกรรมใดที่ถูกเรียกเก็บจากโครงการหนึ่งที่ระบุ และรายการใดที่มีการออกใบแจ้งหนี้ คุณยังสามารถดูแต่ละธุรกรรม เพื่อให้คุณสามารถปรับปรุงได้หลังจากที่มีการลงรายการบัญชีแล้ว

## <a name="invoicing-fixed-price-projects"></a>การออกใบแจ้งหนี้โครงการที่มีราคาคงที่
การออกใบแจ้งหนี้โครงการที่มีราคาคงที่ คุณต้องกำหนดกำหนดการเรียกเก็บเงิน และออกใบแจ้งหนี้ให้เสร็จสิ้น

### <a name="billing-schedule"></a>กำหนดการการเรียกเก็บเงิน

คุณสามารถออกใบแจ้งหนี้โครงการที่มีราคาคงที่ในกำหนดการเรียกเก็บเงิน กำหนดการเรียกเก็บเงินจะถูกกำหนดเป็นอย่างน้อยหนึ่งเหตุการณ์สำคัญสำหรับโครงการ สำหรับแต่ละเหตุการณ์สำคัญ คุณสามารถกำหนดได้วันที่ สกุลเงินการขาย ราคาขาย และกิจกรรมที่เจาะจงได้ 

ตัวอย่างเช่น คุณสามารถตั้งค่าชนิดของกฎการเรียกเก็บเงินต่อไปนี้:

-   20 เปอร์เซ็นต์เมื่อลงนามสัญญาโครงการ
-   30 เปอร์เซ็นต์ในการจัดส่งครั้งแรก
-   15 เปอร์เซ็นต์ในการจัดส่งครั้งที่สอง
-   35 เปอร์เซ็นต์เมื่อส่งมอบครั้งสุดท้าย

### <a name="invoicing-procedure"></a>กระบวนการออกใบแจ้งหนี้

เมื่อคุณพร้อมจะออกใบแจ้งหนี้การชำระเงินตามเหตุการณ์สำคัญที่สำคัญแล้ว ให้ใช้กระบวนการออกใบแจ้งหนี้จำนวนเงินในบัญชี

## <a name="vendor-invoicing"></a>การออกใบแจ้งหนี้ของผู้จัดจำหน่าย
เมื่อคุณสั่งสินค้าจากผู้จัดจำหน่าย และกำหนดสินค้าให้กับโครงการ ลักษณะของรายการที่คุณเลือกสำหรับรายการใบสั่งซื้อสำหรับสินค้านั้น ๆ เป็นตัวกำหนดว่าสินค้าที่ซื้อถูกออกใบแจ้งหนี้ให้กับลูกค้า ถ้าคุณตั้งค่าลักษณะของรายการเริ่มต้น มีแสดงสำหรับสินค้าบนบรรทัดใบสั่งซื้อ (บรรทัดรายละเอียด&gt;โครงการ&gt;ลักษณะของรายการ) มีสองวิธีในการปรับเปลี่ยนลักษณะของรายการ:

-   ออกใบแจ้งหนี้แก่ลูกค้าของโครงการสำหรับสินค้า: ตั้งค่าลักษณะของรายการสำหรับสินค้าในใบสั่งซื้อเป็นค่าที่สามารถเรียกเก็บได้ และจากนั้น ออกใบแจ้งหนี้ลูกค้าโดยใช้วิธีการออกใบแจ้งหนี้โครงการถูกต้อง
-   ไม่ออกใบแจ้งหนี้ลูกค้าของโครงการสำหรับสินค้า: ไม่เลือกลักษณะของรายการ **เรียกเก็บได้** บนรายการใบสั่งซื้อสำหรับสินค้า จากนั้นคุณสามารถออกใบแจ้งหนี้สำหรับใบสั่งซื้อ และไม่จำเป็นต้องมีการดำเนินการเพิ่มเติมใดๆ อีก

## <a name="credit-notes"></a>ใบลดหนี้
เมื่อยอดเงินในใบแจ้งหนี้เป็นค่าลบ ใบแจ้งหนี้นั้นจะถูกจัดประเภทเป็นใบลดหนี้ เมื่อพิมพ์เอกสารออกมา เอกสารจะมีหัวเรื่องว่า "ใบลดหนี้" 

เมื่อคุณสร้างใบลดหนี้เพื่อหักยอดเงินที่ออกใบแจ้งหนี้ไว้ก่อนหน้านี้ คุณต้องเลือกยอดเงินที่จะออกใบแจ้งหนี้สำหรับการลดหนี้ก่อน คุณจะสร้างใบลดหนี้ได้โดยใช้วิธีเดียวกันกับที่คุณจะใช้ในการสร้างใบแจ้งหนี้ทั่วไปของลูกค้า ในทางกลับกัน คุณเลือกธุรกรรมที่ลงรายการบัญชีในใบแจ้งหนี้แล้วก่อนหน้านี้ จากนั้นสร้างและลงรายการบัญชีข้อเสนอใบลดหนี้ 

เอกสารเดียวกันสามารถรวมธุรกรรมที่เลือกสำหรับการลดหนี ธุรกรรมการลดหนี้ และธุรกรรมที่มีการลงรายการบัญชี เอกสารจะถูกจัดประเภทเป็นใบแจ้งหนี้หรือใบลดหนี้ ขึ้นอยู่กับว่ายอดเงินรวมเป็นค่าบวก หรือค่าลบ 

เมื่อต้องการลดหนี้ในยอดเงินที่ออกใบแจ้งหนี้ คุณเลือกยอดเงินที่ออกใบแจ้งหนี้เพื่อทำการลดหนี้ก่อนน จากนั้นจึงสร้างใบลดหนี้ คุณจะสร้างใบลดหนี้ได้โดยใช้วิธีเดียวกันกับที่คุณจะใช้ในการสร้างใบแจ้งหนี้ทั่วไปของลูกค้า 

คุณสามารถสร้างใบแจ้งหนี้ที่มียอดเงินติดลบ ซึ่งจะกลายเป็นใบแจ้งหนี้ที่ถูกจัดประเภทเป็นใบลดหนี้ เมื่อต้องการสร้างและพิมพ์ใบลดหนี้ คุณต้องเลือกธุรกรรมที่ลงรายการในใบแจ้งหนี้ลูกค้าแล้วก่อนหน้านี้ จากนั้นปรับปรุงธุรกรรม เว้นแต่ที่อยู่หลักของนิติบุคคลจะอยู่ในเยอรมนี ชื่อเรื่องของใบแจ้งหนี้จะเป็น "ใบแจ้งหนี้ที่มีการแก้ไข"


