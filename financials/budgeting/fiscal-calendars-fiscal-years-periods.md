---
title: "ปฏิทินทางการเงิน ปีบัญชี และรอบระยะเวลา"
description: "บทความนี้อธิบายปฏิทินทางการเงิน ปีบัญชี และรอบระยะเวลา และวิธีการใช้ข้อมูลเหล่านั้นสำหรับนิติบุคคล สินทรัพย์ถาวร และงบประมาณ"
author: RobinARH
manager: AnnBe
ms.date: 04/04/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: FiscalCalendars
audience: Application User
ms.reviewer: RobinARH
ms.search.scope: AX 7.0.0, Operations, Core
ms.custom: 25851
ms.assetid: a968a5e5-585e-4389-aa4e-c885a7e23413
ms.search.region: Global
ms.author: aolson
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 22a08b1b9e819f5c683d278f37bf3404e757d200
ms.contentlocale: th-th
ms.lasthandoff: 05/25/2017


---

# <a name="fiscal-calendars-fiscal-years-and-periods"></a>ปฏิทินทางการเงิน ปีบัญชี และรอบระยะเวลา

[!include[banner](../includes/banner.md)]


บทความนี้อธิบายปฏิทินทางการเงิน ปีบัญชี และรอบระยะเวลา และวิธีการใช้ข้อมูลเหล่านั้นสำหรับนิติบุคคล สินทรัพย์ถาวร และงบประมาณ

ปฏิทินทางการเงินให้กรอบงานสำหรับกิจกรรมทางการเงินขององค์กร  ปฏิทินทางการเงินแต่ละรายการประกอบด้วยอย่างน้อยหนึ่งปีบัญชี และแต่ละปีบัญชีประกอบด้วยหลายรอบระยะเวลา ปฏิทินทางการเงินสามารถยึดตามวันที่ 1 มกราคมถึง 31 ธันวาคม หรือวันใด ๆ ที่คุณเลือกไว้ ตัวอย่างเช่น บางองค์กรเลือกปฏิทินทางการเงินที่เริ่มต้น ณ วันที่ 1 กรกฎาคมของปีหนึ่ง และสิ้นสุดในวันที่ 30 มิถุนายนของปีถัดไป 

ไม่มีข้อจำกัดจำนวนของปฏิทินทางการเงินที่คุณสามารถสร้าง และไม่มีข้อจำกัดเกี่ยวกับจำนวนของปีบัญชีที่สามารถสร้างสำหรับปฏิทินทางการเงิน ปฏิทินทางการเงินแต่ละรายการจะขึ้นอยู่กับองค์กรของคุณ และสามารถใช้โดยนิติบุคคลหลายรายในองค์กร ตัวอย่างเช่น องค์กรมีแปดแผนก และแต่ละแผนกเป็นนิติบุคคลแยกกันต่างหาก ห้าแผนกในนั้นใช้ปฏิทินทางการเงินเดียวกัน และสามแผนกในนั้นใช้ปฏิทินทางการเงินที่แตกต่างกัน คุณสามารถสร้างปฏิทินทางการเงินหนึ่งสำหรับนิติบุคคลห้ารายที่ใช้ที่ปฏิทินทางการเงินเดียวกันร่วมกัน และจากนั้นสร้างปฏิทินทางการเงินแยกต่างหากสำหรับนิติบุคคลอื่นๆ

## <a name="create-fiscal-calendars-fiscal-years-and-periods"></a>สร้างปฏิทินทางการเงิน ปีบัญชี และรอบระยะเวลา
คุณสามารถสร้าง และลบปฏิทินทางการเงิน ปีบัญชี และรอบระยะเวลาบนหน้าปฏิทินทางการเงิน คุณยังสามารถแบ่งรอบระยะเวลาที่มีอยู่ และสร้างรอบระยะเวลาการปิดบัญชีที่สามารถใช้เพื่อปิดปีบัญชี 

รอบระยะเวลาการปิดบัญชีที่ใช้ในการแบ่งธุรกรรมบัญชีแยกประเภททั่วไปที่สร้างขึ้นเมื่อปิดปีบัญชี เมื่อธุรกรรมปิดปีในรอบระยะเวลาทางบัญชีหนึ่ง จะง่ายต่อการสร้างงบการเงินที่รวมหรือแยกรายการที่ปิดชนิดต่างๆ ถ้าปีบัญชีถูกแบ่งออกเป็นรอบระยะเวลาทางบัญชี 12 รอบ ตามปกติรอบระยะเวลาปิดจะอยู่ที่รอบระยะที่ 13 อย่างไรก็ตาม สามารถสร้างรอบระยะเวลาปิดบัญชีจากรอบระยะเวลาที่มีสถานะเปิด 

เมื่อคุณสร้างรอบระยะเวลาปิดบัญชี เลือกรอบระยะเวลาที่มีสถานะเปิด และมีวันที่คุณต้องการใช้ รอบระยะเวลาการปิดบัญชีใหม่จะคัดลอกวันเริ่มต้นและสิ้นสุดวันที่จากรอบระยะเวลาที่มีอยู่ รอบระยะเวลาดั้งเดิมจะยังมีอยู่ ตัวอย่างเช่น คุณเลือก รอบระยะเวลาที่ 12 ซึ่งเป็นรอบระยะเวลาสุดท้ายในปีบัญชี และที่มีวันที่ของวันที่ 1 สิงหาคมถึง 31 สิงหาคมนี้ คุณป้อนชื่อสำหรับรอบระยะเวลาปิด เช่น ปิด  หลังจากที่คุณสร้างรอบระยะเวลาการปิดบัญชีใหม่ ขณะนี้คุณจะมีรอบระยะเวลาดั้งเดิมและรอบระยะเวลาปิดบัญชี รอบระยะเวลาทั้งสองมีวันที่เริ่มต้นในวันที่ 1 สิงหาคม และสิ้นสุดในวันที่ 31 สิงหาคม

## <a name="select-fiscal-calendars-for-ledgers-fixed-assets-and-budget-cycles"></a>เลือกปฏิทินทางการเงินสำหรับบัญชีแยกประเภท สินทรัพย์ถาวร และวงจรงบประมาณ
ปฏิทินทางการเงินจะใช้กับค่าเสื่อมราคาสินทรัพย์ถาวร ธุรกรรมทางการเงิน และวงจรงบประมาณ เมื่อคุณสร้างปฏิทินทางการเงิน คุณสามารถใช้สำหรับวัตถุประสงค์ต่าง ๆ คุณสามารถเลือกปฏิทินทางการเงินสำหรับรูปแบบมูลค่าหรือสมุดบัญชีค่าเสื่อมราคาเพื่อให้มีปฏิทินสินทรัพย์ถาวร คุณสามารถเลือกปฏิทินทางการเงินสำหรับบัญชีแยกประเภทเพื่อให้มีปฏิทินบัญชีแยกประเภท และคุณสามารถเลือกปฏิทินทางการเงินสำหรับวงจรงบประมาณเพื่อให้มีปฏิทินงบประมาณ คุณสามารถใช้ปฏิทินทางการเงินเดียวกันสำหรับทั้งหมดเหล่านี้

### <a name="select-a-fiscal-calendar-for-your-legal-entity"></a>เลือกปฏิทินทางการเงินสำหรับนิติบุคคลของคุณ

เลือกปฏิทินทางการเงินที่คุณต้องการใช้สำหรับบัญชีแยกประเภทสำหรับนิติบุคคลของคุณในแบบฟอร์มบัญชีแยกประเภท ต้องเลือกปฏิทินทางการเงินในหน้าบัญชีแยกประเภทสำหรับนิติบุคคลทั้งหมด หลังจากที่มีเลือกปฏิทินทางการเงิน คุณสามารถตั้งค่าสถานะของรอบระยะเวลาและสิทธิ์ในหน้าปฏิทินบัญชีแยกประเภทสำหรับรอบระยะเวลาใดๆ ที่เป็นส่วนหนึ่งของปีบัญชี

### <a name="select-a-fiscal-calendar-for-fixed-assets"></a>เลือกปฏิทินทางการเงินสำหรับสินทรัพย์ถาวร

คุณสามารถเลือกปฏิทินทางการเงินสำหรับรูปแบบมูลค่าหรือสมุดบัญชีค่าเสื่อมราคา และปฏิทินทางการเงินจะใช้โดยสินทรัพย์ถาวรที่ใช้รูปแบบมูลค่าที่เลือกหรือสมุดบัญชีค่าเสื่อมราคา คุณสามารถเลือกจากปฏิทินทางการเงินใดๆ ที่กำหนดไว้ในหน้าปฏิทินทางการเงิน

### <a name="define-budget-cycle-time-spans"></a>กำหนดระยะเวลาวงจรงบประมาณ

วงจรงบประมาณคือระยะเวลาที่มีการใช้งบประมาณ วงจรงบประมาณสามารถรวมส่วนของปีบัญชีหนึ่งปีหรือปีบัญชีหลายปีได้ เช่น วงจรงบประมาณสองปีสำหรับสองปี หรือวงจรงบประมาณสามปีสำหรับสามปี ระยะเวลาวงจรงบประมาณกำหนดจำนวนของรอบระยะเวลาที่จะรวมอยู่ในวงจรงบประมาณ เมื่อต้องการระบุระยะเวลาวงจรงบประมาณ ใช้หน้าระยะเวลาวงจรงบประมาณ

## <a name="maintain-periods-for-your-organization"></a>รักษารอบระยะเวลาสำหรับองค์กรของคุณ
คุณสามารถใช้หน้าปฏิทินบัญชีแยกประเภทเพื่อดูรายละเอียดของปฏิทินทางการเงิน ปีบัญชี และรอบระยะเวลาที่ใช้โดยองค์กรของคุณ นอกจากนี้คุณยังสามารถเปลี่ยนสถานะของรอบระยะเวลา และเลือกผู้ใช้ที่สามารถลงรายบัญชีธุรกรรมการลงบัญชีกับรอบระยะเวลา  ตัวอย่างเช่น เมื่อเริ่มต้นรอบระยะเวลาใหม่ คุณอาจต้องการให้กลุ่มผู้ใช้ลงรายการบัญชีธุรกรรมทางการเงินในรอบระยะเวลาก่อนหน้านี้ให้เสร็จเรียบร้อย ในขณะที่กลุ่มอื่นๆ ดำเนินการเฉพาะในรอบระยะเวลาใหม่






