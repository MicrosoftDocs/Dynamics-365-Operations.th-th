---
title: "แปลงบัญชีหรือการรายงานสกุลเงิน"
description: 
author: RobinARH
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
audience: Application User
ms.reviewer: RobinARH
ms.search.scope: AX 7.0.0, Operations, Core
ms.custom: 78223
ms.assetid: 31c56f9a-9c64-40a2-90e3-1969a760614b
ms.search.region: Global
ms.author: aolson
ms.search.validFrom: 2016-02-28
ms.dyn365.ops.version: AX 7.0.0
translationtype: Human Translation
ms.sourcegitcommit: 0c6a7bdc4ba82dd57ab3e395e6dfb0ae4de31fc4
ms.openlocfilehash: b75ac168ac6cc78d021c3e15f7a18722eeabc84c
ms.lasthandoff: 03/31/2017


---

# <a name="convert-accounting-or-reporting-currencies"></a>แปลงบัญชีหรือการรายงานสกุลเงิน

[!include[banner](../includes/banner.md)]




บริษัทที่ต้องเปลี่ยนแปลงสกุลเงินทางบัญชีหรือการรายงานสกุลเงินจะมีสองตัวเลือก ตัวเลือกแรก เพื่อสร้างบริษัทใหม่และเริ่มต้นใหม่ ตัวเลือกที่สอง คือการรันการลงบัญชีและกระบวนการรายงานการแปลงสกุลเงิน นี่เป็นกระบวนการที่รันเป็นเวลานานมากซึ่งจะเปลี่ยนธุรกรรมทั้งหมดในระบบ การตั้งค่าบางรายการจำเป็นต้องทำก่อนที่กระบวนการจะถูกรัน

## <a name="preparing-the-legal-entity-for-currency-conversion"></a>การจัดเตรียมนิติบุคคลสำหรับการแปลงสกุลเงิน
ก่อนที่คุณจะแปลงสกุลเงินของนิติบุคคลได้ คุณต้องแปลงยอดเงินการประเมินค่าใหม่ตามสกุลเงินต่างประเทศสำหรับบัญชีลูกค้าและผู้จัดจำหน่าย และปิดปีบัญชีก่อนหน้านี้ คุณต้องจัดเตรียมฐานข้อมูลสำหรับการแปลง และทำการเปลี่ยนแปลงที่จำเป็นไปที่บัญชีของนิติบุคคลที่จะดำเนินการแปลงสกุลเงิน หลังจากที่คุณทำการแปลงสกุลเงินเสร็จสมบูรณ์ คุณต้องทำขั้นตอนเพิ่มเติมบางอย่างให้เสร็จสมบูรณ์ คุณต้องการกระทบยอดผลต่างการปัดเศษในยอดเงินที่แปลง คำนวณสถิติธุรกิจ บันทึกบัญชีในสมุดรายวันรายธุรกรรมบัญชีแยกประเภท จำกัดการเข้าถึงเครื่องมือการแปลง และยอดเงินสกุลเงินต่างประเทศสำหรับบัญชีลูกค้าและผู้จัดจำหน่ายในการประเมินค่าใหม่

## <a name="setting-up-accounts-for-automatic-transactions"></a>การตั้งค่าบัญชีสำหรับธุรกรรมอัตโนมัติ
ในระหว่างกระบวนการแปลงสกุลเงิน กำไรหรือขาดทุน หรือผลต่างเศษสตางค์ ถูกลงรายการบัญชีไปยังบัญชีที่กำหนดไว้ในหน้า **บัญชีสำหรับธุรกรรมอัตโนมัติ** บัญชีหลักต้องกำหนดให้กับชนิดของธุรกรรมต่อไปนี้ก่อนที่กระบวนการแปลงจะรัน:

-   กำไรจากการแปลงสกุลเงินทางบัญชี
-   ขาดทุนจากการแปลงสกุลเงินทางบัญชี
-   ผลต่างเศษสตางค์ในสกุลเงินทางบัญชี
-   ผลต่างเศษสตางค์ในสกุลเงินการรายงาน
-   ผลลัพธ์เมื่อปิดปีบัญชี

## <a name="posting-rounding-differences-and-sum-recalculations"></a>การลงรายการบัญชีผลต่างของการปัดเศษและการคำนวณผลรวมใหม่
ข้อมูลต่อไปนี้อธิบายส่วนที่อาจเกิดผลต่างในการปัดเศษ

-   ถ้าราคาผลิตภัณฑ์ถูกแปลงเป็น 0 (ศูนย์) รายงานจะถูกสร้างขึ้นเพื่องแสดงหมายเลขผลิตภัณฑ์ ชนิดโมดูล ราคาก่อนการแปลง และหน่วย
-   ผลต่างการปัดเศษระหว่างภาษีขายและบัญชีแยกประเภททั่วไปจะได้รับการลงรายการบัญชีในสมุดรายวันทั่วไป
-   ยอดเงินการประเมินค่าใหม่ตามสกุลเงินต่างประเทศจะถูกคำนวณ และยอดเงินธุรกรรมลูกค้าและผู้จัดจำหน่ายจะถูกคำนวณใหม่
-   จะมีการสร้างเรกคอร์ดการชำระเงินของลูกค้าและผู้จัดจำหน่ายสำหรับผลต่างของการปัดเศษสำหรับธุรกรรมลูกค้าและผู้จัดจำหน่ายแต่ละรายการ
-   ผลต่างของการปัดเศษสำหรับลูกค้าและผู้จัดจำหน่ายจะได้รับการลงรายการบัญชีในสมุดรายวันทั่วไป
-   ยอดต้นทุนที่ชำระแล้วและยอดการปรับปรุงต้นทุนในธุรกรรมสินค้าคงคลังที่ปิดจะได้รับการคำนวณใหม่
-   ผลต่างการปัดเศษในการบริหารสินค้าคงคลังจะได้รับการลงรายการบัญชีในสมุดรายวันทั่วไป
-   สินค้าคงคลังคงเหลือจะถูกคำนวณใหม่
-   ยอดเงินรวมในสมุดรายวันบัญชีแยกประเภทจะถูกคำนวณใหม่
-   แผ่นงานการปิดบัญชีแยกประเภทจะถูกคำนวณใหม่
-   ยอดดุลบัญชีแยกประเภทจะถูกคำนวณใหม่
-   ผลต่างการปัดเศษในบัญชีแยกประเภททั่วไปจะได้รับการลงรายการบัญชีในสมุดรายวันทั่วไป
-   ธุรกรรมบัญชีแยกประเภทต้นงวดจะถูกคำนวณใหม่
-   ยอดเงินสุดท้ายในยอดดุลบัญชีแยกประเภทจะถูกคำนวณ

ถ้าคุณกำลังแปลงเป็นสกุลเงินทางบัญชีสำหรับบัญชีแยกประเภทใหม่ และข้อผิดพลาดเกิดขึ้นในระหว่างการคำนวณยอดเงินรวมใหม่ หรือการลงรายการบัญชีผลต่างของการปัดเศษ คุณต้องปิดหน้า **การแปลงสกุลเงินทางบัญชีสำหรับบัญชีแยกประเภท** ยอดเงินรวมจะถูกคำนวณใหม่ และยอดเงินที่ปัดเศษจะถูกลงรายการบัญชี

## <a name="processing-the-currency-conversion"></a>การประมวลผลการแปลงสกุลเงิน
เมื่อคุณเริ่มต้นกระบวนการแปลงสกุลเงิน ผู้ใช้ทั้งหมดต้องลงชื่อออกจากระบบ คุณต้องกำหนดบัญชีแยกประเภทหรือรายงานสกุลเงินใหม่ และอัตราแลกเปลี่ยน เมื่อคุณคลิก **ตกลง** กระบวนการเรียกจะรันและอัพเดตธุรกรรมทั้งหมดในระบบ การแปลงสกุลเงินเป็นกระบวนการที่นานมาก เมื่อเสร็จสมบูรณ์ คุณจะเห็นว่า การลงบัญชีหรือการรายงานสกุลเงินจะถูกอัพเดตในหน้า **บัญชีแยกประเภท**

## <a name="completing-the-currency-conversion"></a>การแปลงสกุลเงินให้เสร็จสมบูรณ์
หลังจากการแปลงสกุลเงิน คุณต้องสร้างรายงานการกระทบยอดทั้งหมดอีกครั้งเพื่อให้แน่ใจว่าจำนวนเงินที่แปลงค่าทั้งหมดถูกต้อง

-   ถ้าการแปลงสกุลเงินทางบัญชีสำหรับบัญชีแยกประเภททำให้เกิดผลต่างการปัดเศษ ความแตกต่างเหล่านี้จะไม่ได้ลงรายการบัญชีโดยใช้ใบสำคัญที่ีมีผลต่างการปัดเศษเกิดขึ้น แต่ ผลต่างที่ถูกลงรายการบัญชีโดยใช้ใบสำคัญที่ป้อนข้อมูลสำหรับการลงรายการบัญชีการแปลงค่า หลังจากการแปลง รายงานทั้งหมดที่เช็คตามใบสำคัญและวันที่รวมถึงการปัดเศษการแปลงเหล่านี้ ลักษณะการทำงานนี้ถูกต้อง และสามารถละเว้นได้
-   ถ้ารายงานการกระทบยอดลูกค้าและผู้จัดจำหน่ายแสดงยอดผลต่างในบรรทัดยอดรวม และไม่มียอดผลต่างที่มีอยู่อยู่ก่อนการแปลงค่า ยอดผลต่างนี้ต้องถูกลงรายการบัญชี บัญชีคือ การสรุปบัญชีสำหรับลูกค้าและผู้จัดจำหน่าย บัญชีตรงข้ามคือ รหัสบัญชีสำหรับขาดทุนจากการแปลงหรือกำไรจากการแปลง

เมื่อลบสมุดรายวันธุรกรรมบัญชีแยกประเภททั้งหมดแล้ว คุณสามารถลงรายการบัญชีธุรกรรมบัญชีแยกประเภทที่สมุดรายวัน คลิก **บัญชีแยกประเภททั่วไป** &gt; **งานประจำงวด** &gt; **สมุดรายวัน** &gt; **การลงรายการในสมุดรายวัน** คุณสามารถประเมินค่ายอดเงินสกุลเงินต่างประเทศหลังจากการแปลงสกุลเงิน ถ้าจำเป็นต้องมีการประเมินค่าใหม่ คุณประเมินค่ายอดเงินสกุลเงินต่างประเทศ ด้วยการเลือก **มาตรฐาน** ในฟิลด์ **วิธีการ** สำหรับการประเมินค่าใหม่




