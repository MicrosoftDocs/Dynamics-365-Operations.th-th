---
title: "ภาษีหัก ณ ที่จ่ายในประเทศไทย"
description: "หัวข้อนี้แสดงข้อมูลเกี่ยวกับภาษีหัก ณ ที่จ่ายและวิธีการตั้งค่าสำหรับประเทศไทย ฟังก์ชันการทำงานของภาษีหัก ณ ที่จ่ายได้รับการปรับปรุงสำหรับทั้งธุรกรรมของผู้จัดจำหน่ายและลูกค้า เพื่อให้มีการคำนวณภาษีหัก ณ ที่จ่ายและมีการสร้างรายงานภาษีหัก ณ ที่จ่าย"
author: ShylaThompson
manager: AnnBe
ms.date: 04/04/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: shylaw
ms.search.scope: Operations, Core
ms.custom: 265904
ms.search.region: Thailand
ms.author: leguo
ms.search.validFrom: 2016-11-30
ms.dyn365.ops.version: Version 1611
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 537a52c5f5c373d00462ce2df7bad751eaee9357
ms.contentlocale: th-th
ms.lasthandoff: 05/25/2017


---

# <a name="withholding-tax-in-thailand"></a>ภาษีหัก ณ ที่จ่ายในประเทศไทย

[!include[banner](../includes/banner.md)]


หัวข้อนี้แสดงข้อมูลเกี่ยวกับภาษีหัก ณ ที่จ่ายและวิธีการตั้งค่าสำหรับประเทศไทย ฟังก์ชันการทำงานของภาษีหัก ณ ที่จ่ายได้รับการปรับปรุงสำหรับทั้งธุรกรรมของผู้จัดจำหน่ายและลูกค้า เพื่อให้มีการคำนวณภาษีหัก ณ ที่จ่ายและมีการสร้างรายงานภาษีหัก ณ ที่จ่าย

<a name="set-up-thailand-withholding-tax"></a>ตั้งค่าภาษีหัก ณ ที่จ่ายในประเทศไทย
-------------------------------

คุณต้องดำเนินการงานต่อไปนี้ก่อนจึงจะสามารถคำนวณภาษีหัก ณ ที่จ่ายสำหรับธุรกรรมของนิติบุคคลในประเทศไทย:

1.  ตั้งค่าหมายเลขทะเบียนภาษีบนหน้า **นิติบุคคล**
2.  ตั้งค่าการหัก ณ ที่จ่ายของรอบระยะเวลาการชำระเงินบนหน้า **รอบระยะเวลาการชำระภาษีหัก ณ ที่จ่าย**
3.  ตั้งค่าหน่วยงานจัดเก็บภาษีหัก ณ ที่จ่ายบนหน้า **หน่วยจัดเก็บภาษีหัก ณ ที่จ่าย**
4.  ตั้งค่ารหัสภาษีหัก ณ ที่จ่ายบนหน้า **รหัสภาษีหัก ณ ที่จ่าย**
5.  ตั้งค่ากลุ่มภาษีหัก ณ ที่จ่ายบนหน้า **กลุ่มภาษีหัก ณ ที่จ่าย**
6.  ตั้งค่าประเภทรายได้ที่ต้องเสียภาษีหัก ณ ที่จ่ายบนหน้า **ประเภท** **รายได้ที่ต้องเสียภาษีหัก ณ ที่จ่าย**
7.  ตั้งค่ากลุ่มภาษีหัก ณ ที่จ่ายบนหน้า **กลุ่มภาษีหัก ณ ที่จ่ายตามประเภทสินค้า** สำหรับสินค้าหรือบริการ
8.  เลือกกล่องกาเครื่องหมาย **คำนวณภาษีหัก ณ ที่จ่าย** บนหน้า **ผู้จัดจำหน่าย**
9.  เลือกกล่องกาเครื่องหมาย **คำนวณภาษีหัก ณ ที่จ่าย** บนหน้า **ลูกค้า**
10. เลือกกล่องกาเครื่องหมาย **คำนวณภาษีหัก ณ ที่จ่าย** บนหน้า **ผลิตภัณฑ์ที่นำออกใช้**

## <a name="payments-that-include-withholding-taxes"></a>การชำระเงินที่รวมภาษีหัก ณ ที่จ่าย
การชำระเงินที่กำหนดให้กับผู้จัดจำหน่ายที่ต้องเสียภาษี และนิติบุคคลชำระภาษีจากยอดภาษีหัก ณ ที่จ่าย ภาษีที่นิติบุคคลชำระจากยอดภาษีหัก ณ ที่จ่ายเป็นจำนวนที่ต้องเสียภาษีเช่นกัน ยอดเงินภาษีเพิ่มเติมนี้ได้รับการชำระโดยผู้จัดจำหน่าย คุณสามารถใช้วิธีการเกิดซ้ำครั้งเดียวหรือวิธีการชำระเพิ่มแบบไม่จำกัดเวลาอย่างใดอย่างหนึ่งเพื่อชำระการชำระเงินของผู้จัดจำหน่ายเพิ่มได้ ตัวอย่างเช่น สำหรับยอดเงินที่สั่งซื้อเท่ากับ 4000 บาท และอัตราภาษีหัก ณ ที่จ่าย (WHT) เป็น 15 เปอร์เซ็นต์ ต่อไปนี้คือวิธีคำนวณยอดเงินภาษี ภาษีจากยอดเงินภาษี และยอดการชำระเงินทั้งหมด:

-   **วิธีการเกิดซ้ำครั้งเดียว** – ในวิธีนี้ บางส่วนของภาษีหัก ณ ที่จ่ายจะถูกชำระโดยนิติบุคคล และส่วนอื่นๆ จะถูกชำระโดยผู้จัดจำหน่าย
    -   ภาษีจากยอดเงินภาษี = ยอดเงินภาษี × อัตรา WHT = 600 × 0.15 = 90 บาท
    -   ยอดการชำระเงินรวม = ยอดเงินสั่งซื้อ + (ยอดเงินสั่งซื้อ x อัตรา WHT) – (ยอดเงินสั่งซื้อ x อัตรา WHT) – (ยอดเงินสั่งซื้อ x อัตรา WHT) x อัตรา WHT = 4000 + 600 – 600 – 90 = 3,910 บาท
    -   ยอดเงินภาษี = ยอดเงินสั่งซื้อ x อัตรา WHT = 4000 × 0.15 = 600 บาท
-   **วิธีการชำระเพิ่มแบบไม่จำกัดเวลา** – ถ้าจำนวนการเกิดซ้ำในการคำนวณภาษีจากยอดเงินภาษีเพิ่มขึ้น ยอดเงินที่ชำระเพิ่ม (ยอดเงินสั่งซื้อ) จะมีค่าลดลง ในวิธีการชำระเพิ่มแบบไม่จำกัดเวลา เปอร์เซ็นต์ของอัตราการชำระเพิ่มแบบไม่จำกัดเวลาจะถูกคำนวณโดยใช้อัตรา WHT เปอร์เซ็นต์ของอัตราการชำระเพิ่มแบบไม่จำกัดเวลาจะถูกปัดเศษเป็นทศนิยมสองตำแหน่งเพื่อคำนวณยอดเงินการชำระเพิ่ม
    -   ยอดการชำระเงินรวม = ยอดเงินสั่งซื้อ x เปอร์เซ็นต์ของอัตราการชำระเพิ่มแบบไม่จำกัดเวลา = 4000 x 117.65% = 4,706 บาท
    -   ภาษีหัก ณ ที่จ่ายที่ 15 เปอร์เซ็นต์จะถูกหักออกจากยอดการชำระเงินรวมจำนวน 4,706 บาท กล่าวคือ (4,706 – \[4,706 × 0.15\]) = 4000 บาท ในวิธีนี้ ผู้จัดจำหน่ายจะได้รับยอดการชำระเงินเดิมหลังจากที่มีการหักภาษีหัก ณ ที่จ่าย
    -   เปอร์เซ็นต์ของอัตราการชำระเพิ่มแบบไม่จำกัดเวลา = 100 ÷ (1 – อัตรา WHT) = 100 ÷ (1 – 15%) = 100 ÷% 0.85 = 117.65

### <a name="withholding-tax-for-item-or-service-purchases"></a>ภาษีหัก ณ ที่จ่ายสำหรับการซื้อสินค้าหรือบริการ

ใช้หน้า **ใบสำคัญสมุดรายวัน** เพื่อป้อนและลงรายการบัญชีการชำระเงินที่คุณทำกับผู้จัดจำหน่ายสำหรับการซื้อสินค้าหรือบริการ เมื่อคุณลงรายการบัญชีสมุดรายวันการชำระเงินของผู้จัดจำหน่าย กลุ่มภาษีหัก ณ ที่จ่ายที่ตั้งค่าไว้สำหรับผู้จัดจำหน่ายจะถูกนำมาใช้ในการคำนวณการหัก ณ ที่จ่ายในธุรกรรม

### <a name="withholding-tax-for-item-or-service-sales"></a>ภาษีหัก ณ ที่จ่ายสำหรับการขายสินค้าหรือบริการ

ใช้หน้า **ใบสำคัญสมุดรายวัน** เพื่อป้อนและลงรายการบัญชีการชำระเงินที่คุณได้รับจากลูกค้า คุณต้องลงรายการบัญชีสมุดรายวันการชำระเงินของลูกค้าหรือสมุดรายวันทั่วไปสำหรับธุรกรรมภาษีหัก ณ ที่จ่ายที่มีรหัสสำนักงานสาขาย่อยที่ยื่น

### <a name="making-a-withholding-tax-payment-on-behalf-of-a-vendor"></a>การชำระเงินภาษีหัก ณ ที่จ่ายในนามของผู้จัดจำหน่าย

รางวัลประสิทธิภาพการทำงานที่กำหนดให้แก่ผู้จัดจำหน่ายเป็นจำนวนที่ต้องเสียภาษี และสามารถหัก ณ ที่จ่ายโดยนิติบุคคล คุณสามารถชำระเงินภาษีหัก ณ ที่จ่ายในนามของผู้จัดจำหน่าย ในกรณีนี้ ภาษีที่คุณชำระจะถือเป็นค่าใช้จ่ายของบริษัท กระบวนการนี้เรียกว่าการชำระเงินเพิ่ม คุณสามารถสร้างรายงานภาษีหัก ณ ที่จ่ายหลังจากที่คุณลงรายการบัญชีสมุดรายวันการชำระเงินสำหรับผู้จัดจำหน่าย

## <a name="generate-withholding-tax-reports"></a>สร้างรายงานภาษีหัก ณ ที่จ่าย
คุณต้องสร้างรายงาน **หนังสือรับรองภาษีหัก ณ ที่จ่าย** หลังจากที่คุณได้ชำระเงินและก่อนที่คุณจะลงรายการบัญชีสมุดรายวันการชำระเงินของผู้จัดจำหน่าย ในหน้า **ใบกำกับภาษีหัก ณ ที่จ่าย** เลือกเพื่อสร้างรายงาน **หนังสือรับรองภาษีหัก ณ ที่จ่าย** นอกจากนี้คุณสามารถสร้างรายงาน **ภาษีหัก ณ ที่จ่าย (ภงด. 53)** **ภาษีหัก ณ ที่จ่าย (ภงด. 3)** **ภาษีหัก ณ ที่จ่ายพิเศษ** **สมุดรายวันบัญชีลูกหนี้ภาษีหัก ณ ที่จ่าย**และ **สมุดรายวันบัญชีเจ้าหนี้ภาษีหัก ณ ที่จ่าย** หลังจากที่คุณลงรายการบัญชีสมุดรายวันการชำระเงิน คุณสามารถทำเครื่องหมายธุรกรรมที่ควรแยกออกจากรายงานภาษีหัก ณ ที่จ่าย

### <a name="generate-the-withholding-tax-special-report"></a>สร้างรายงานพิเศษภาษีหัก ณ ที่จ่าย

เมื่อคุณส่งรายงาน **ภาษีหัก ณ ที่จ่าย (ภงด. 53)** หรือ **ภาษีหัก ณ ที่จ่าย (ภงด. 3)** และคุณชำระภาษีที่หัก ณ ที่จ่ายไปยังกรมสรรพากรของประเทศไทย กรมสรรพากรจะออกหมายเลขใบเสร็จ คุณต้องป้อนหมายเลขใบเสร็จนี้ในฟิลด์ **หมายเลขใบเสร็จ** บนหน้า **ภาษีหัก ณ ที่จ่ายที่ลงรายการบัญชี** จากนั้น เมื่อสิ้นเดือน คุณต้องสร้างรายงาน **ภาษีหัก ณ ที่จ่ายพิเศษ** และส่งไปยังกรมสรรพากรของประเทศไทย รายงานนี้ถูกสร้างขึ้นในรูปแบบที่กำหนดไว้โดยกรมสรรพากรของประเทศไทย




