---
title: "การคิดค่าเสื่อมราคาด้วยยอดดุลที่ลดลง 175%"
description: "บทความนี้แสดงภาพรวมยอดดุลที่ลดลง 175% ของค่าเสื่อมราคา"
author: twheeloc
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: AssetDepreciationProfile
audience: Application User
ms.search.scope: AX 7.0.0, Operations, Core
ms.custom: 13911
ms.assetid: cc5d001f-bcfe-4602-9ec1-9e265e9fd188
ms.search.region: Global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 40bbb07deb455d922244fc3856871cda7107543e
ms.contentlocale: th-th
ms.lasthandoff: 05/25/2017


---

# <a name="175-percent-reducing-balance-depreciation"></a>การคิดค่าเสื่อมราคาด้วยยอดดุลที่ลดลง 175%

[!include[banner](../includes/banner.md)]


บทความนี้แสดงภาพรวมยอดดุลที่ลดลง 175% ของค่าเสื่อมราคา

เมื่อคุณตั้งค่าโพรไฟล์การคิดค่าเสื่อมราคาสินทรัพย์ถาวร และเลือกค่า **ยอดดุลที่ลดลง 175%** ในฟิลด์ **วิธี** ในหน้า **โพรไฟล์การคิดค่าเสื่อมราคา** สินทรัพย์ถาวรที่มีการกำหนดโพรไฟล์การคิดค่าเสื่อมราคาจะถูกคิดค่าเสื่อมราคาในอัตราเปอร์เซ็นต์เดียวกัน ในแต่ละรอบระยะเวลาการคิดค่าเสื่อมราคา 

เพื่อตั้งค่าการคิดค่าเสื่อมราคาด้วยยอดดุลที่ลดลง 175% คุณยังต้องเลือกตัวเลือกอื่นในฟิลด์ **ปีที่คิดค่าเสื่อมราคา** และฟิลด์ **ความถี่ของรอบระยะเวลา** บนหน้า **โพรไฟล์การคิดค่าเสื่อมราคา** ตัวเลือกที่จะปรากฎบนฟิลด์ **ความถี่ของรอบระยะเวลา** นั้นจะแตกต่างกันไป ขึ้นอยู่กับค่าที่ถูกเลือกในฟิลด์ **ปีการคิดค่าเสื่อมราคา**

## <a name="select-a-depreciation-year"></a>เลือกปีการคิดค่าเสื่อมราคา
คุณสามารถเลือก **ปฏิทิน** หรือ **บัญชีการเงิน** ในฟิลด์ **ปีที่คิดค่าเสื่อมราคา** ในหน้า **โพรไฟล์การคิดค่าเสื่อมราคา** ค่าเริ่มต้นคือ **ปฏิทิน** 

การคัดเลือกของคุณกำหนดตัวเลือกที่พร้อมใช้งานในฟิลด์ **ความถี่ของรอบระยะเวลา** ฟิลด์นี้จะกำหนดวันที่และจำนวนเงินของการลงรายการบัญชีการตั้งค่าเสื่อมราคาตลอดปีปฏิทินดังนี้:

### <a name="calendar"></a>ปฏิทิน

คุณสามารถเลือกที่จะคงค่าเริ่มต้นในฟิลด์ **ปีที่คิดค่าเสื่อมราคา** **ปฏิทิน** 

ตัวเลือก **ปฏิทิน** อัพเดทค่าเสื่อมราคาโดยยึดวันที่ 1 มกราคมของทุกปีเป็นหลัก โดยทั่วไป ฐานค่าเสื่อมราคาคือ มูลค่าตามบัญชีสุทธิลบด้วยมูลค่าซาก ในตัวอย่างถัดไปของหัวข้อนี้ ฐานการคิดค่าเสื่อมราคาคือตัวเศษในนิพจน์แรกบนคอลัมน์การคำนวณ 

ถ้าคุณเลือก **ปฏิทิน** เป็นปีค่าเสื่อมราคา ตัวเลือกต่อไปนี้จะพร้อมใช้งานในฟิลด์ **ความถี่ของรอบระยะเวลา**:

-   **รายปี** ลงรายการบัญชียอดเงินในวันที่ 31 ธันวาคม
-   **รายเดือน** ลงรายการบัญชีจำนวนเงินรายเดือนเมื่อสิ้นสุดเดือนปฏิทินแต่ละเดือน
-   **รายไตรมาส** ลงรายการบัญชีจำนวนเงินรายไตรมาส เมื่อสิ้นสุดไตรมาสปฏิทินแต่ละไตรมาส (31 มีนาคม 30 มิถุนายน 30 กันยายน และ 31 ธันวาคม)
-   **ทุกครึ่งปี** งรายการบัญชีจำนวนเงินรายครึ่งปี ณ ครึ่งปีปฏิทิน (30 มิถุนายน และ 31 ธันวาคม)
-   ลงรายการบัญชี **รายวัน** ยอดเงินค่าเสื่อมราคาสำหรับวิธีคิดค่าเสื่อมราคารายวันโดยใช้ธุรกรรมหนึ่งรายการสำหรับแต่ละวัน

### <a name="fiscal"></a>ทางการเงิน

ถ้าคุณเลือก **ทางการเงิน** ในฟิลด์ **ปีการคิดค่าเสื่อมราคา** การคิดค่าเสื่อมราคาด้วยยอดดุลที่ลดลง 175% จะถูกคำนวณตามปีบัญชีสำหรับปฏิทินทางการเงินที่ระบุไว้สำหรับสมุดบัญชี หรือสำหรับปฏิทินทางการเงินที่ถูกเลือกในหน้า **บัญชีแยกประเภท** ปฏิทินทางการเงินถูกตั้งค่าบนหน้า **ปฏิทินทางการเงิน** สำหรับข้อมูลเพิ่มเติม ดู [ปฏิทินทางการเงิน ปีบัญชี และรอบระยะเวลา](..\budgeting\fiscal-calendars-fiscal-years-periods.md)

ตัวอย่างเช่น สำหรับปีบัญชีวันที่ 1 กรกฎาคมถึง 30 มิถุนายน การคำนวณค่าเสื่อมราคาเริ่มต้นในวันที่ 1 กรกฎาคม ปีบัญชีอาจจะยาวกว่าหรือสั้นกว่า 12 เดือนได้  ค่าเสื่อมราคาจะถูกปรับปรุงโดยอัตโนมัติในแต่ละรอบระยะเวลา และความยาวของปีบัญชีถัดไปจะถูกกำหนดโดยการตั้งค่ารอบระยะเวลาในหน้า **ปฏิทินทางการเงิน** 

ถ้าคุณเลือก **ทางการเงิน** ซึ่งเป็นปีการคิดค่าเสื่อมราคา ตัวเลือกต่อไปนี้จะพร้อมใช้งานในฟิลด์ **ความถี่ของรอบระยะเวลา**

-   **รายปี** ลงรายการบัญชียอดรวมของค่าเสื่อมราคาที่คำนวณไว้สำหรับปีบัญชีในวันที่สุดท้ายของปีบัญชี
-   **รอบระยะเวลาทางบัญชี** คำนวณยอดรวมของค่าเสื่อมราคาสำหรับปีบัญชี ยอดเงินนี้ถูกสะสมไว้ในรอบระยะเวลาทางบัญชีที่กำหนดไว้ในหน้า **ปฏิทินทางการเงิน**

## <a name="example-of-175-reducing-balance-depreciation"></a>ตัวอย่างเช่น การคิดค่าเสื่อมราคาด้วยยอดดุลที่ลดลง 175%
|                                |        |
|--------------------------------|--------|
| ต้นทุนการซื้อสินทรัพย์               | 11,000 |
| มูลค่าซาก                  | 1,000  |
| ฐานการคิดค่าเสื่อมราคา              | 10,000 |
| ปีสำหรับอายุการใช้งาน             | 5      |
| เปอร์เซ็นต์ค่าเสื่อมราคาต่อปี | 35%    |

วิธีการคิดค่าเสื่อมราคาด้วยยอดดุลที่ลดลง 175% จะหาร 175 ด้วยจำนวนปีของอายุการใช้งาน เปอร์เซ็นต์ดังกล่าวจะถูกคูณด้วยมูลค่าตามบัญชีสุทธิของสินทรัพย์เพื่อกำหนดจำนวนเงินค่าเสื่อมราคาสำหรับปี

| รอบระยะเวลา | การคำนวณยอดค่าเสื่อมราคารายปี | มูลค่าตามบัญชี                  | มูลค่าตามบัญชีสุทธิ ณ สิ้นปี |
|--------|-----------------------------------------------|-----------------------------|---------------------------------------|
| ปีที่ 1 | (11,000 – 1,000) × 35% = 3,500                | 11,000 – 3,500 = 7,500      | 11,000 – 1,000 – 3,500 = 6,500        |
| ปีที่ 2 | 6,500 × 35% = 2,275                           | 7,500 – 2,275 = 5,225       | 6,500 – 2,275 = 4,225                 |
| ปีที่ 3 | 4,225 × 35% = 1,478.75                        | 5,225 – 1,478.75 = 3,746.25 | 4,225 – 1,478.75 = 2,746.25           |

> [!NOTE] 
> โดยทั่วไป เมื่อยอดเงินถูกคำนวณโดยใช้วิธีค่าเสื่อมราคายอดดุลที่ลดลง 175% มีน้อยกว่ายอดเงินที่จะถูกคำนวณโดยใช้วิธีเส้นตรง จะมีการแปลงไปยังวิธีเส้นตรงสำหรับอายุที่เหลือ




