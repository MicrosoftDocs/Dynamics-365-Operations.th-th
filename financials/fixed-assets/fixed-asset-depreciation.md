---
title: "ค่าเสื่อมราคาของสินทรัพย์ถาวร"
description: "บทความนี้แสดงภาพรวมของฟังก์ชันการคิดค่าเสื่อมราคาสินทรัพย์ถาวร"
author: twheeloc
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
ms.search.form: AssetBonus, AssetBookTable
audience: Application User
ms.search.scope: AX 7.0.0, Operations, Core
ms.custom: 3121
ms.assetid: 98ff891f-e0e2-4184-b618-28107a50851f
ms.search.region: Global
ms.author: saraschi
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: fd3392eba3a394bd4b92112093c1f1f9b894426d
ms.openlocfilehash: b0c82708209fd937a5399aa8cc64775b3fb739e6
ms.contentlocale: th-th
ms.lasthandoff: 04/25/2017


---

# <a name="fixed-asset-depreciation"></a>ค่าเสื่อมราคาของสินทรัพย์ถาวร

[!include[banner](../includes/banner.md)]


บทความนี้แสดงภาพรวมของฟังก์ชันการคิดค่าเสื่อมราคาสินทรัพย์ถาวร

ค่าเสื่อมราคาเป็นธุรกรรมประจำงวด ซึ่งโดยปกติแล้วจะลดมูลค่าของสินทรัพย์ถาวรในงบดุล และบันทึกเป็นค่าใช้จ่ายในงบกำไรขาดทุน ดังนั้น โดยปกติบัญชีหลักจะถูกใช้ในเครดิตค่าเสื่อมราคาประจำงวดในงบดุล บัญชีตรงข้ามจะเป็นบัญชีในส่วนกำไรขาดทุนของผังบัญชี

## <a name="depreciation-adjustment"></a>การปรับปรุงค่าเสื่อมราคา
โดยปกติ เฉพาะการแก้ไขธุรกรรมค่าเสื่อมราคาที่ลงรายการบัญชีไปแล้วจะถูกลงรายการบัญชีเป็นการปรับปรุงค่าเสื่อมราคา ดังนั้น บัญชีหลักและบัญชีตรงข้ามมีการตั้งค่าลักษณะเดียวกับบัญชีสำหรับค่าเสื่อมราคา การปรับปรุงค่าเสื่อมราคาอาจเป็นค่าบวกหรือค่าลบ แต่ฟังก์ชันของบัญชีหลัก (เป็นบัญชีงบดุล) และฟังก์ชันของบัญชีตรงข้าม (โดยปกติเป็นบัญชีกำไรขาดทุน) ยังคงเหมือนเดิม

## <a name="extraordinary-depreciation"></a>ค่าเสื่อมราคาพิเศษ
ค่าเสื่อมราคาพิเศษทำงานเหมือนค่าเสื่อมราคาพื้นฐาน ดังนั้น บัญชีหลักจะถูกใช้ในการเครดิตยอดเงินค่าเสื่อมราคาไปยังงบดุล และลดมูลค่าของสินทรัพย์ถาวร บัญชีตรงข้ามจะเป็นบัญชีกำไรขาดทุน ที่คำนวณค่าเสื่อมราคาสำหรับรอบระยะเวลาทางบัญชีเป็นค่าใช้จ่าย 

ค่าเสื่อมราคาพิเศษทำงานอย่างเป็นอิสระจากค่าเสื่อมราคาพื้นฐาน เมื่อมีค่าเสื่อมราคาพิเศษเป็นชนิดธุรกรรมที่แยกออกมา คุณจะสามารถลงรายการบัญชีและรายงานค่าเสื่อมราคาพิเศษแยกต่างหากจากค่าเสื่อมราคาพื้นฐานได้

## <a name="special-depreciation-allowance"></a>การหักค่าเสื่อมราคาพิเศษ
คุณสามารถใช้การหักค่าเสื่อมราคาพิเศษช่วยให้คุณสามารถมีจำนวนเงินค่าเสื่อมราคาพิเศษในระหว่างปีแรกที่เริ่มใช้งานและคิดค่าเสื่อมราคาสินทรัพย์ จะต้องหักค่าเสื่อมราคาพิเศษก่อนที่จะคำนวณค่าเสื่อมราคาอื่น เนื่องจากมักจะไม่ทราบหลังจากมีการหักค่าเสื่อมราคาพิเศษของอายุการใช้งานของสินทรัพย์ถาวร ควรใช้การคิดค่าเสื่อมราคาชนิดนี้กับสมุดบัญชีที่ไม่ได้ลงรายการบัญชีในบัญชีแยกประเภททั่วไป คุณสามารถใช้ฟังก์ชันประจำงวด ลบธุรกรรมที่ไม่ได้ลงรายการบัญชีในบัญชีแยกประเภททั่วไป ในการลบประวัติธุรกรรมสำหรับสมุดบัญชีเหล่านี้ จากนั้นคุณสามารถลบประวัติค่าเสื่อมราคาสำหรับสมุดบัญชีสินทรัพย์ถาวร ลงรายการบัญชีการหักค่าเสื่อมราคาพิเศษเมื่อทราบ และจากนั้นลงรายบัญชีธุรกรรมค่าเสื่อมราคาที่เหลืออยู่ของปีนั้นๆ 

คุณสามารถสร้างเรกคอร์ดการหักค่าเสื่อมราคาพิเศษได้ไม่จำกัดจำนวน หลังจากที่คุณกำหนดเรกคอร์ดเหล่านั้นให้กับสมุดบัญชีกลุ่มสินทรัพย์ จะถูกนำไปใช้กับสมุดบัญชีสินทรัพย์ 

การหักค่าเสื่อมราคาพิเศษจะถูกป้อนเป็นเปอร์เซ็นต์หรือเป็นจำนวนเงินคงที่ เมื่อคุณลงรายการบัญชีข้อเสนอค่าเสื่อมราคา ธุรกรรมการหักค่าเสื่อมราคาพิเศษจะถูกลงรายการบัญชีที่สมุดบัญชีโดยเป็นธุรกรรมที่แยกต่างหากจากธุรกรรมค่าเสื่อมราคา

## <a name="depreciation-calendars"></a> ปฏิทินค่าเสื่อมราคา
สมุดบัญชีแต่ละรายการมีปฏิทินที่จะใช้เมื่อคุณคิดค่าเสื่อมราคาสินทรัพย์ถาวร โดยค่าเริ่มต้น ถ้าคุณไม่ระบุปฏิทินในสมุดบัญชี สมุดบัญชีจะใช้ปฏิทินทางการเงินของบัญชีแยกประเภท คุณต้องเลือกปฏิทินทางการเงินสำหรับสมุดบัญชีเมื่อโพรไฟล์การคิดค่าเสื่อมราคาที่เชื่อมโยงกับสมุดบัญชีใช้ปีการคิดค่าเสื่อมราคาทางบัญชี 

คุณสามารถสร้างปฏิทินที่ใช้ร่วมกันโดยใช้หน้า **ปฏิทินทางการเงิน** ในบัญชีแยกประเภททั่วไป

สำหรับข้อมูลเพิ่มเติม ดู [วิธีการคิดค่าเสื่อมราคาและแบบแผนการคิดค่าเสื่อมราคา](depreciation-methods-conventions.md)




