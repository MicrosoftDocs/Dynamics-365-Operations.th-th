---
title: "สัญญาโครงการ"
description: "บทความนี้อธิบายและแสดงตัวอย่างของสัญญาโครงการที่คุณสามารถสร้างสำหรับโครงการและแหล่งเงินทุนชนิดต่างๆ และวิธีการจัดการสัญญาและการออกใบแจ้งหนี้แก่ลูกค้าโครงการใน Microsoft Dynamics 365 for Finance and Operations, Enterprise edition"
author: twheeloc
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: ProjProjectContractsListPage, ProjProjectsListPage
audience: Application User, IT Pro
ms.search.scope: Core, AX 7.0.0, Operations, UnifiedOperations
ms.custom: 23561
ms.assetid: bfd18d9b-d9a6-4e21-bc95-bf4af45f617f
ms.search.region: Global
ms.author: twheeloc
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: 869151f2486b7a481e4694cfb6992d0ee2cfc008
ms.openlocfilehash: 2aa70e050bf068a26e2d0d86c26045fc000931eb
ms.contentlocale: th-th
ms.lasthandoff: 06/13/2017


---

# <a name="project-contracts"></a>สัญญาโครงการ

[!include[banner](../includes/banner.md)]


บทความนี้อธิบายและแสดงตัวอย่างของสัญญาโครงการที่คุณสามารถสร้างสำหรับโครงการและแหล่งเงินทุนชนิดต่างๆ และวิธีการจัดการสัญญาและการออกใบแจ้งหนี้แก่ลูกค้าโครงการใน Microsoft Dynamics 365 for Finance and Operations, Enterprise edition

ชนิดของโครงการที่คุณสร้างขึ้นสำหรับสัญญาโครงการ จะเป็นตัวกำหนดวิธีการที่ใช้ในการออกใบแจ้งหนี้แก่ลูกค้าโครงการ คุณสามารถแก้ไขสัญญาโครงการและโครงการที่เกี่ยวข้อง แต่คุณไม่สามารถเปลี่ยนชนิดของโครงการได้ 

โดยการใช้สัญญาโครงการ คุณสามารถออกใบแจ้งหนี้หนึ่งโครงการขึ้นไปในเวลาเดียวกัน สัญญาโครงการยังช่วยรับประกันความสอดคล้องกันของกระบวนการออกใบแจ้งหนี้ สำหรับทุกโครงการย่อยในโครงสร้างโครงการการค้ำประกัน 

ทุกโครงการที่จะออกใบแจ้งหนี้ต้องเชื่อมโยงกับสัญญาโครงการ การตั้งค่าสำหรับสัญญาโครงการจะใช้กับโครงการและโครงการย่อยทั้งหมดที่เกี่ยวข้องกับสัญญาโครงการ 

สัญญาโครงการสามารถระบุอย่างน้อยหนึ่งแหล่งเงินทุน ดังนั้น คุณสามารถแบ่งการเรียกเก็บเงินระหว่างบรรดาผู้ให้ทุนหลายราย ตั้งค่าวงเงินทุนเพื่อที่จะไม่เรียกเก็บแหล่งเงินทุนเงินเกินกว่ายอดเงินที่ระบุ และตั้งค่าคอนฟิกกฎการจัดหาเงินทุนสำหรับรายจ่ายที่คิดค่าธรรมเนียม

## <a name="funding-for-project-contracts"></a>แหล่งเงินทุนสำหรับสัญญาโครงการ
บางรายสัญญาโครงการระบุว่า หลายฝ่ายร่วมกันรับผิดชอบด้านเงินทุนต้นทุนโครงการ ยกตัวอย่างเช่น

-   ลูกค้ารายใหญ่ที่มีหลายส่วนร้องขอให้จัดหาเงินทุนของโครงการโดยแบ่งตามส่วน
-   บริษัทของคุณใช้ต้นทุนของโครงการขนาดใหญ่ร่วมกับกับองค์กรภายนอก
-   โครงการถนนได้รับเงินทุนร่วมจากสองอำเภอ
-   โครงการสะพานได้รับเงินทุนโครงการโดยรัฐบาลเงินมอบช่วยเหลือและจากบริษัทเอกชน

ใน Finance and Operations คุณสามารถแบ่งการเรียกเก็บเงินสำหรับธุรกรรมเดียวหรือทั้งโครงการระหว่างลูกค้าหลายราย เงินช่วยเหลือ หรือองค์กร 

ในโครงการที่มีผู้ให้ทุนหลายราย ทุกฝ่ายที่เกี่ยวข้องกับการจัดหาเงินทุนของโครงการจัดหาเงินทุนขั้นสูง จะเรียกว่าแหล่งเงินทุน หลังจากลูกค้า องค์กร หรือเงินช่วยเหลือถูกกำหนดเป็นแหล่งเงินทุน จึงจะสามารถกำหนดไปยังอย่างน้อยหนึ่งกฎการจัดหาเงินทุน กฎการจัดหาเงินทุนประกอบด้วยเกณฑ์ที่กำหนดวิธีการปันส่วนค่าธรรมเนียมกับแหล่งเงินทุนหลายแหล่งสำหรับโครงการ 

เนื่องจากสินค้าที่เก็บในคลังสินค้า เช่นที่ปรากฏบนใบขอซื้อและใบสั่งซื้อ ไม่สามารถแบ่งได้ ยอดต้นทุนไม่สามารถแบ่งระหว่างแหล่งเงินทุนหลายแหล่งเมื่อมีการกระจายสินค้า ดังนั้น ค่าแหล่งเงินทุนยังคงเป็น 0 (ศูนย์) จนกว่าจะมีการลงรายการบัญชีการตัดสินค้าจากคลัง เมื่อลงรายการบัญชีการตัดสินค้าจากคลังของสินค้าคงคลังแล้ว ยอดต้นทุนจะถูกกระจายตามกฎการกระจายบัญชีสำหรับโครงการ

นี่คือบางขั้นตอนที่คุณสามารถกระทำได้เพื่อให้การแบ่งการเรียกเก็บเงินระหว่างแหล่งเงินทุนหลายแหล่งทำได้ง่ายขึ้น:

-   ระบุว่า ธุรกรรมทั้งหมดที่ป้อนสำหรับโครงการ ใช้สกุลเงินการขายเดียวกับในสัญญาโครงการ
-   ตั้งค่าวงเงินทุนเพื่อให้แหล่งเงินทุนไม่ได้ถูกออกใบแจ้งหนี้เกินกว่ายอดเงินที่ระบุในโครงการ
-   การตั้งค่าคอนฟิกกฎการจัดหาเงินทุนและวงเงินทุนสำหรับแต่ละผู้ปฏิบัติงาน สินค้า ประเภท กลุ่มประเภท และชนิดของธุรกรรม (หรือสำหรับชนิดของธุรกรรมทั้งหมด)
-   เลือกระบุวันเริ่มต้นและสิ้นสุดที่ไม่จำเป็นต้องระบุ เพื่อกำหนดรอบระยะเวลาที่แต่ละกฎการจัดหาเงินทุนมีผลบังคับใช้
-   ระบุเปอร์เซ็นต์ที่แต่ละแหล่งเงินทุนรับผิดชอบ
-   ระบุแหล่งเงินทุนที่รับผิดชอบสำหรับการปัดเศษผลต่างที่เกิดจากการคำนวณการปันส่วนการจัดหาเงินทุน
-   ตั้งค่ากฎที่กำหนดวิธีการที่ต้นทุนโครงการจะออกใบแจ้งหนี้ให้แก่ลูกค้าภายนอก และคิดค่าธรรมเนียมกับองค์กรภายใน
-   บันทึกธุรกกรมในบัญชีแหล่งเงินทุนที่ระงับ จนกว่าจะสามารถรับเงินทุนเพิ่มเติม หรือจนกว่าคุณจะตัดสินใจที่จะรับผิดชอบต้นทุนเป็นการภายใน

ในการกำหนดกลุ่มภาษีที่จะเชื่อมโยงกับธุรกรรม โครงการจะถูกค้นหาสำหรับการกำหนดกลุ่มภาษี ถ้าไม่มีการกำหนดกลุ่มภาษีการไว้ในระดับโครงการ จะค้นหาในสัญญาโครงการ

### <a name="example-multiple-funding-sources-simple"></a>ตัวอย่าง: หลายแหล่งเงินทุน (ปกติ)

ตารางต่อไปนี้แสดงสถานการณ์จำลองสำหรับการจัดการการปันส่วนการจัดหาเงินทุนระหว่างแหล่งเงินทุนหลายแหล่ง สถานการณ์เหล่านี้ ขึ้นอยู่กับสมมติฐานดังต่อไปนี้:

-   การตั้งค่าระดับความสำคัญเป็นปัจจัยในการปันส่วนจำนวนเงินก่อนที่จะใช้เงื่อนไขกฎการจัดหาเงินทุนอื่น
-   จะไม่มีการระบุช่วงวันที่เพื่อกำหนดรอบระยะเวลา เมื่อกฎการจัดหาเงินทุนมีผลบังคับใช้

<table>
<colgroup>
<col width="25%" />
<col width="25%" />
<col width="25%" />
<col width="25%" />
</colgroup>
<tbody>
<tr class="odd">
<td><strong>สถานการณ์จำลอง</strong></td>
<td><strong>แหล่งเงินทุน </strong></td>
<td><strong>เปอร์เซ็นต์การปันส่วน </strong></td>
<td><strong>ระดับความสำคัญของการปันส่วนการจัดหาเงินทุน </strong></td>
</tr>
<tr class="even">
<td>คุณต้องการปันส่วนต้นทุนกับแหล่งเงินทุนหนึ่งจนกว่าเงินทุนจะหมดลง ปันส่วนต้นทุนไปยังแหล่งเงินทุนที่สองจนกว่าเงินทุนจะหมดลง และสุดท้าย ปันส่วนต้นทุนคงเหลือไปยังแหล่งเงินทุนที่สาม</td>
<td><ul>
<li>แหล่งเงินทุน 1</li>
<li>แหล่งเงินทุน 2</li>
<li>แหล่งเงินทุน 3</li>
</ul></td>
<td><ul>
<li>100%</li>
<li>100%</li>
<li>100%</li>
</ul></td>
<td><ul>
<li>1</li>
<li>2</li>
<li>3</li>
</ul></td>
</tr>
<tr class="odd">
<td>คุณต้องการปันส่วน 75 เปอร์เซ็นต์ของต้นทุนไปยังแหล่งเงินทุนหนึ่ง และ 25 เปอร์เซ็นต์ไปยังแหล่งเงินทุนที่สอง เมื่อแหล่งเงินทุนเหล่านี้ทั้งหมดแล้ว คุณต้องการชำระต้นทุนที่เหลือจากแหล่งเงินทุนที่สาม</td>
<td><ul>
<li>แหล่งเงินทุน 1</li>
<li>แหล่งเงินทุน 2</li>
<li>แหล่งเงินทุน 3</li>
</ul></td>
<td><ul>
<li>75%</li>
<li>25%</li>
<li>100%</li>
</ul></td>
<td><ul>
<li>1</li>
<li>1</li>
<li>2</li>
</ul></td>
</tr>
<tr class="even">
<td>คุณต้องการปันส่วน 75 เปอร์เซ็นต์ของต้นทุนไปยังแหล่งเงินทุนหนึ่ง และ 25 เปอร์เซ็นต์ไปยังแหล่งเงินทุนที่สอง เมื่อแหล่งเงินทุนเหล่านี้ทั้งหมดแล้ว คุณต้องการแบ่งชำระต้นทุนที่เหลือระหว่างจากแหล่งเงินทุนที่สามอละแหล่งเงินทุนที่สี่</td>
<td><ul>
<li>แหล่งเงินทุน 1</li>
<li>แหล่งเงินทุน 2</li>
<li>แหล่งเงินทุน 3</li>
<li>แหล่งเงินทุน 4</li>
</ul></td>
<td><ul>
<li>75%</li>
<li>25%</li>
<li>50%</li>
<li>50%</li>
</ul></td>
<td><ul>
<li>1</li>
<li>1</li>
<li>2</li>
<li>2</li>
</ul></td>
</tr>
<tr class="odd">
<td>คุณต้องการปันส่วน 25 เปอร์เซ็นต์แรกของต้นทุนไปยังแหล่งเงินทุนหนึ่ง และที่เหลือไปยังแหล่งเงินทุนที่สอง</td>
<td><ul>
<li>แหล่งเงินทุน 1</li>
<li>แหล่งเงินทุน 2</li>
</ul></td>
<td><ul>
<li>25%</li>
<li>100%</li>
</ul></td>
<td><ul>
<li>1</li>
<li>2</li>
</ul></td>
</tr>
</tbody>
</table>

### <a name="example-multiple-funding-sources-complex"></a>ตัวอย่าง: หลายแหล่งเงินทุน (ซับซ้อน)

คุณมีสามแหล่งเงินทุนที่คุณต้องการใช้ตามลำดับต่อไปนี้:

1.  ใช้แหล่งเงินทุน 2 และแหล่งเงินทุน 3 เท่า ๆ กันจนกระทั่งแหล่งเงินทุน 2 หมดลง
2.  ใช้แหล่งเงินทุน 3 ต่อจนกว่าจะหมด
3.  ใช้แหล่งเงินทุน 1 หลังจากแหล่งเงินทุน 3 หมดลง

เพื่อให้บรรลุเป้าหมายนี้ คุณต้องดำเนินการดังนี้:

-   ตั้งค่าขีดจำกัดสำหรับแหล่งเงินทุน 2 และแหล่งเงินทุน 3 ตามลำดับยอดเงิน
-   สร้างกฎการจัดหาเงินทุนต่อไปนี้:
    -   กฎที่ 1 (ระดับความสำคัญ 1): ปันส่วน 50 เปอร์เซ็นต์ของธุรกรรมไปยังแหล่งเงินทุน 2 และ 50 เปอร์เซ็นต์ไปยังแหล่งเงินทุน 3
    -   กฎที่ 2 (ระดับความสำคัญ 2): ปันส่วน 100 เปอร์เซ็นต์ของธุรกรรมไปยังแหล่งเงินทุน 3
    -   กฎที่ 3 (ระดับความสำคัญ 3): ปันส่วน 100 เปอร์เซ็นต์ของธุรกรรมไปยังแหล่งเงินทุน 1

การตั้งค่านี้สามารถทำได้เนื่องจากมีการตรวจสอบธุรกรรมเทียบกับกฎและข้อจำกัดในการกำหนดว่า สามารถใช้กับธุรกรรมได้หรือไม่ ถ้าไม่มีกฎเฉพาะหรือขีดจำกัดเพื่อใช้กับธุรกรรม กฎรวมของธุรกรรมทั้งหมดจะถูกใช้งาน กฎธุรกรรมทั้งหมดจะต้องตรงกับธุรกรรมทั้งหมด 

ถ้าพบว่ากฎตรงกับธุรกรรม จะใช้เปอร์เซ็นต์ที่มีการปันส่วนในกฎเป็นอันดับแรก แต่หลังจากที่การตรงกันนี้ถูกตรวจสอบโดยเทียบกับขีดจำกัดที่ตั้งค่าไว้แล้วเท่านั้น ถ้าตรงตามขีดจำกัด และเงินของแหล่งเงินทุนได้หมดลงแล้ว จะละเว้นกฎการจัดหาเงินทุนที่เกี่ยวข้องกับวงเงินทุน และโปรแกรมตรวจสอบกฎถัดไปที่สามารถใช้ได้ 

ในบางกรณี เฉพาะบางส่วนของธุรกรรมสามารถปันส่วนภายใต้กฎ สิ่งนี้อาจเกิดขึ้นได้เนื่องจากถึงขีดจำกัดเมื่อมีการปันส่วนธุรกรรม ในกรณีนี้ มีเพียงยอดเงินจำนวนหนึ่งที่จะปันส่วนตามกฎนั้น เช่น 50 เปอร์เซ็นต์ต่อแต่ละแหล่งเงินทุน นี่คือกรณีในกฎ 1 ซึ่งได้อธิบายไว้ก่อนหน้าในส่วนนี้ ยอดคงเหลือจะปันส่วนตามกฎการถัดไปตามลำดับ 

ตารางต่อไปนี้จะตรวจสอบสถานการณ์นี้โดยละเอียดขึ้น

<table>
<colgroup>
<col width="50%" />
<col width="50%" />
</colgroup>
<tbody>
<tr class="odd">
<td><strong>โฟกัส </strong></td>
<td><strong>รายละเอียด</strong></td>
</tr>
<tr class="even">
<td>กฎการจัดหาเงินทุน</td>
<td><ul>
<li>กฎข้อ 1 (ระดับความสำคัญ 1): ธุรกรรมทั้งหมด การปันส่วนแหล่งเงินทุน 2 ที่ 50% และแหล่งเงินทุน 3 ที่ 50%</li>
<li>กฎข้อ 2 (ระดับความสำคัญ 2): ธุรกรรมทั้งหมด ปันส่วนแหล่งเงินทุน 3 ที่ 100%</li>
<li>กฎข้อ 3 (ระดับความสำคัญ 2): ธุรกรรมทั้งหมด ปันส่วนแหล่งเงินทุน 1 ที่ 100%</li>
</ul></td>
</tr>
<tr class="odd">
<td>วงเงินทุน</td>
<td><ul>
<li>ขีดจำกัดแหล่งเงินทุน 1 = 10,000.00</li>
<li>ขีดจำกัดแหล่งเงินทุน 2 = 500.00</li>
<li>ขีดจำกัดแหล่งเงินทุน 3 = 750.00</li>
</ul></td>
</tr>
<tr class="even">
<td>ธุรกรรม 1</td>
<td><strong>ยอดเงินธุรกรรม:</strong> 100.00<strong>เงินทุน:</strong> ธุรกรรมจะถูกชำระตามกฎข้อ 1 เท่านั้น เนื่องจากธุรกรรมที่จะถูกชำระทั้งหมดหลังจากมีการบังคับใช้กฎข้อ 1 ธุรกรรมจะได้รับเงินทุนเท่า ๆ กันระหว่างแหล่งเงินทุน 2 และแหล่งเงินทุน 3
<ul>
<li>ที่มาของแหล่งเงินทุน 2: 50.00</li>
<li>ที่มาของแหล่งเงินทุน 3: 50.00</li>
</ul></td>
</tr>
<tr class="odd">
<td>ธุรกรรม 2</td>
<td><strong>ยอดเงินธุรกรรม:</strong> 5,000.00<strong>เงินทุน:</strong> ธุรกรรมจะถูกชำระตามกฎทั้งหมดสามข้อ<strong>Rule 1</strong>
<ul>
<li>แหล่งเงินทุน 2: 450.00</li>
<li>ที่มาของแหล่งเงินทุน 3: 450.00</li>
</ul>
<strong>กฎ 2</strong>
<ul>
<li>ที่มาของแหล่งเงินทุน 3: 250.00 (= 750.00 – 50.00 – 450.00)</li>
</ul>
<strong>กฎ 3</strong>
<ul>
<li>ที่มาของแหล่งเงินทุน 1: 3,850.00 (= 5,000.00 – 450.00 – 450.00 – 250.00)</li>
</ul></td>
</tr>
<tr class="even">
<td>เงินทุนรวมที่จะแจกจ่ายไปยังแต่ละแหล่งเงินทุน</td>
<td><ul>
<li>ที่มาของแหล่งเงินทุน 1: 3,850.00</li>
<li>ที่มาของแหล่งเงินทุน 2: 500.00</li>
<li>ที่มาของแหล่งเงินทุน 3: 750.00</li>
</ul></td>
</tr>
</tbody>
</table>

## <a name="billing-rules"></a>กฎการเรียกเก็บเงิน
เมื่อคุณเจรจาสัญญาโครงการกับลูกค้า คุณสามารถกำหนดว่าจะออกอินวอยซ์ลูกค้าสำหรับงานในโครงการอย่างไรและเมื่อไร หลังจากที่คุณตั้งค่าสัญญาโครงการและโครงการ คุณสามารถตั้งค่ากฏการเรียกเก็บเงินสำหรับโครงการ กฎการเรียกเก็บเงินจะขึ้นอยู่กับเงื่อนไขของโครงการที่ระบุไว้ในสัญญาโครงการ กฎการเรียกเก็บเงินที่คุณสามารถสร้างได้ขึ้นอยู่กับเงื่อนในสัญญาโครงการและชนิดของโครงการ เช่น เวลาและวัสดุ หรือราคาคงที่ ตามที่คุณเชื่อมโยงกับกฎการเรียกเก็บเงิน คุณสามารถสร้างกฎการเรียกเก็บเงินมากกว่าหนึ่งกฎสำหรับหนึ่งสัญญาโครงการ นอกจากนี้ คุณยังสามารถกำหนดกฎการเรียกเก็บเงินกับโครงการหลายโครงการที่สัมพันธ์กับสัญญาโครงการเดียวกัน และมีเงื่อนไขการเรียกเก็บเงินที่คล้ายกัน 

คุณสามารถตั้งค่าชนิดของกฎการเรียกเก็บเงินต่อไปนี้:

-   **หน่วยของการจัดส่ง** – ออกใบแจ้งหนี้แก่ลูกค้าเมื่อหน่วยการจัดส่งเสร็จสมบูรณ์แล้ว คุณสามารถกำหนดหน่วยของการจัดส่งไว้ในสัญญา
-   **ความคืบหน้า**– ออกใบแจ้งหนี้แก่ลูกค้าเมื่อหน่วยการจัดส่งเสร็จสมบูรณ์เป็นเปอร์เซ็นต์ตามที่ระบุไว้ในโครงการ คุณสามารถตั้งค่ากฎการเรียกเก็บเงินเพื่อคำนวณเปอร์เซ็นต์ของงานที่เสร็จสมบูรณ์โดยอัตโนมัติ หรือคุณสามารถคำนวณเปอร์เซ็นต์ของงานที่เสร็จสมบูรณ์แล้วด้วยตนเอง และออกใบแจ้งหนี้ตามยอดเงินนั้นแก่ลูกค้าด้วยตนเอง
-   **เหตุการณ์สำคัญ** – สร้างใบแจ้งหนี้สำหรับยอดเงินทั้งหมดของเหตุการณ์สำคัญของโครงการ เมื่อถึงเหตุการณ์สำคัญนั้น
-   **ค่าธรรเนียม** – ออกใบแจ้งหนี้แก่ลูกค้าสำหรับบริการของคุณรวมทั้งค่าธรรมเนียมการจัดการ โดยทั่วไปจะเป็นเปอร์เซ็นต์ของต้นทุนการบริการ
-   **เวลาและวัสดุ** – ออกใบแจ้งหนี้แก่ลูกค้าสำหรับมูลค่าของเวลาและวัสดุที่ใช้ในโครงการ

สำหรับกฎการเรียกเก็บเงินทุกชนิด คุณสามารถระบุเปอร์เซ็นต์เงินประกันผลงานที่จะหักออกจากใบแจ้งหนี้ของลูกค้าจนกว่าโครงการจะถึงขั้นตอนที่ตกลงกันไว้ การชำระเงินเงินประกันผลงานเป็นเปอร์เซ็นต์จะระบุเอาไว้ในสัญญาโครงการ ยอดเงินจะถูกคำนวณตาม และหักลบออกจากมูลค่ารวมของรายการในใบแจ้งหนี้ของลูกค้า 

สำหรับกฎการเรียกเก็บเงิน **เวลาและวัสดุ** และ **ความคืบหน้า** คุณสามารถกำหนดประเภทที่คิดค่าธรรมเนียมได้ ประเภทที่คิดค่าธรรมเนียมได้บ่งชี้ไปยังธุรกรรมที่ควรจะรวมอยู่ในใบแจ้งหนี้ของลูกค้า 

เมื่อคุณพร้อมที่จะออกใบแจ้งหนี้ลูกค้า ยอดเงินที่จะออกใบแจ้งหนี้สำหรับโครงการจะคำนวณตามกฎการเรียกเก็บเงิน และสร้างข้อเสนอใบแจ้งหนี้โครงการขึ้น 

ส่วนต่อไปนี้แสดงตัวอย่างซึ่งแสดงวิธีตั้งค่าและจัดการกฎการเรียกเก็บเงินสำหรับโครงการ

### <a name="example-create-a-billing-rule-that-is-based-on-the-number-of-units-delivered"></a>ตัวอย่าง: สร้างกฎการเรียกเก็บเงินตามจำนวนของหน่วยที่จัดส่ง

องค์กรของคุณเข้าสู่ข้อตกลงเพื่อระบุผลรวมของรอบเวลาการฝึกอบรมจำนวนห้ารอบแก่พนักงานของลูกค้า ที่ต้นทุน 10000 สำหรับแต่ละรอบเวลาการฝึกอบรม คุณออกใบแจ้งหนี้แก่ลูกค้าตามหลังแต่ละเซสชันการฝึกอบรม 

เมื่อคุณตั้งค่ากฎการเรียกเก็บเงินสำหรับสัญญา คุณจะใช้ค่าดังอไปนี้:

-   หน่วยของการจัดส่งคือหนึ่งรอบเวลาการฝึกอบรม
-   ราคาต่อหน่วยคือ 10,000 ต่อหนึ่งรอบเวลาการฝึกอบรม
-   จำนวนรวมของหน่วยเป็นห้ารอบเวลาการฝึกอบรม

เมื่อเสร็จสิ้นรอบเวลาการฝึกอบรมหนึ่ง คุณสามารถสร้างใบแจ้งหนี้ 10,000 สำหรับหน่วยแรกที่จัดส่งแล้ว และส่งใบแจ้งหนี้ไปยังลูกค้า

### <a name="example-create-a-billing-rule-that-is-based-on-a-specified-percentage-of-project-completion-manual-calculation"></a>ตัวอย่าง: สร้างกฎการเรียกเก็บเงินที่อิงตามเปอร์เซ็นต์ที่ระบุของการเสร็จสมบูรณ์โครงการ (คำนวณด้วยตนเอง)

องค์กรของคุณเป็นบริษัทที่ปรึกษาด้านซอฟต์แวร์ เข้าสู่ข้อตกลงกับลูกค้าเพื่อพัฒนาส่วนของผลิตภัณฑ์ที่ลูกค้ากำลังพัฒนาอยู่ องค์กรของคุณตกลงที่จะจัดส่งรหัสซอฟต์แวร์รอบระยะเวลาหกเดือน ลูกค้าตกลงที่จะชำระเงินให้แก่องค์กรของคุณเป็นจำนวนทั้งหมด 100000 สำหรับการทำงาน คุณสร้างกฎการเรียกเก็บเงินเพื่ออกใบแจ้งหนี้แก่ลูกค้าตามเปอร์เซ็นต์ของงานที่เสร็จสมบูรณ์ในโครงการ ตามที่ระบุในสัญญา

-   สิ้นเดือนแรก คุณพบกับลูกค้าเพื่อกำหนดเปอร์เซ็นต์ของงานที่เสร็จสมบูรณ์แล้ว หลังจากคุณและลูกค้าตรวจทานโครงการ คุณตัดสินใจว่า โครงการเสร็จสมบูรณ์ไป 15 เปอร์เซ็นต์
-   คุณสร้างใบแจ้งหนี้จำนวน 15000 (15 เปอร์เซ็นต์ของ 100000) และส่งไปยังลูกค้า

### <a name="example-create-a-billing-rule-that-is-based-on-a-specified-percentage-of-project-completion-automatic-calculation"></a>ตัวอย่าง: สร้างกฎการเรียกเก็บเงินที่อิงตามเปอร์เซ็นต์ที่ระบุของการเสร็จสมบูรณ์โครงการ (คำนวณโดยอัตโนมัติ)

องค์กรของคุณคือบริษัทพัฒนาซอฟต์แวร์ ตกลงที่จะพัฒนาแพคเกจการลงบัญชีค่าจ้างให้ลูกค้าเป็นมูลค่า 30000 ลูกค้าตกลงที่จะชำระเงินให้แก่องค์กรของคุณตามเปอร์เซ็นต์งานที่เสร็จสมบูรณ์ คุณคาดคะเนว่า ต้นทุนของโครงการเป็น 20000 สัญญาโครงการระบุประเภทของงานที่คุณใช้ในกระบวนการเรียกเก็บเงิน คุณตั้งค่ากฎการเรียกเก็บเงินว่าจะคำนวณยอดเงินใบแจ้งหนี้ตามเปอร์เซ็นต์ของงานที่เสร็จสมบูรณ์สำหรับแต่ละประเภท การเรียกเก็บเงินโดยอัตโนมัติ คุณตั้งค่างบประมาณสำหรับแต่ละประเภท:

-   **การพัฒนา** – ต้นทุน 15,000 และรายได้ 20,000
-   **การติดตั้ง** – ต้นทุน 5,000 และรายได้ 10,000

เมื่อคุณสร้างใบแจ้งหนี้ของลูกค้าเป็นครั้งแรก ยอดเงินใบแจ้งหนี้จะคำนวณโดยอัตโนมัติตามข้อมูลต่อไปนี้:

-   หนึ่งเดือนผ่านไป ผู้ปฏิบัติงานในโครงการส่งแผ่นเวลาสำหรับโครงการ ต้นทุนของชั่วโมงที่ผู้ปฏิบัติงานคือ 5000 สำหรับการพัฒนา และ 1000 สำหรับการติดตั้ง งานพัฒนาเสร็จนสมบูรณ์แล้ว 33 เปอร์เซ็นต์ (ต้นทุนจริง 5,000/ต้นทุนงบประมาณ 15,000) และงานการติดตั้งเสร็จนสมบูรณ์แล้ว 20 เปอร์เซ็นต์ (ต้นทุนจริง 1,000/ต้นทุนงบประมาณ 5,000)
-   ยอดเงินใบแจ้งหนี้ 8,667 จะถูกคำนวณโดยอัตมัติ (33 เปอร์เซ็นต์ของ 20,000 บวก 20 เปอร์เซ็นต์ของ 10,000)
-   คุณสร้างใบแจ้งหนี้จำนวน 8,667 และส่งไปยังลูกค้า

### <a name="example-create-a-billing-rule-that-is-based-on-agreed-upon-milestones"></a>ตัวอย่าง: สร้างกฎการเรียกเก็บเงินตามเหตุการณ์สำคัญที่ตกลงไว้

องค์กรของคุณเป็นบริษัทให้คำปรึกษาด้านการจัดการ ตกลงที่จะดำเนินการวิจัยตลาดเกี่ยวกับสินค้าบริโภคที่ลูกค้าวางแผนจะขาย ลูกค้าตกลงที่จะใช้บริการของคุณสำหรับรอบระยะเวลาสามเดือน เริ่มต้นในเดือนมีนาคม และตกลงที่จะชำระเงินแก่องค์กรของคุณ 50000 โครงการมีเหตุการณ์สำคัญสามอย่าง:

-   เหตุการณ์สำคัญ 1: รวบรวมข้อมูลผู้บริโภค – 31 มีนาคม
-   เหตุการณ์สำคัญ 2: วิเคราะห์ข้อมูลผู้บริโภค – 30 เมษายน
-   เหตุการณ์สำคัญ 3: นำเสนอข้อเสนอความอยู่รอดของผลิตภัณฑ์ – 31 พฤษภาคม

ลูกค้าตกลงที่จะชำระเงินองค์กรของคุณ 10,000 สำหรับเหตุการณ์สำคัญแรก 20,000 สำหรับเหตุการณ์สำคัญที่สอง และ 20,000 สำหรับเหตุการณ์สำคัญที่สาม 

เมื่อคุณตั้งค่าสัญญาโครงการ คุณตกลงที่จะเรียกเก็บเงินจากลูกค้าตามเหตุการณ์สำคัญที่เสร็จสมบูรณ์ การตั้งค่ากฎการเรียกเก็บเงินประกอบด้วยขั้นตอนต่อไปนี้:

-   กำหนดเหตุการณ์สำคัญของโครงการ
-   กำหนดยอดเงินที่จะออกใบแจ้งหนี้ลูกค้า เมื่อแต่ละเหตุการณ์สำคัญเสร็จสมบูรณ์

เมื่อเหตุการณ์สำคัญแรกเสร็จสมบูรณ์ในวันที่ 31 มีนาคม คุณทำเครื่องหมายเหตุการณ์สำคัญเสร็จสมบูรณ์แล้ว และจากนั้นสร้างใบแจ้งหนี้ยอด 10,000 และส่งไปยังลูกค้า คุณไม่สามารถสร้างใบแจ้งหนี้สำหรับเหตุการณ์สำคัญได้จนกว่าคุณได้ทำเครื่องหมายว่าเหตุการณ์สำคัญเสร็จสมบูรณ์แล้ว

### <a name="example-create-a-billing-rule-that-is-based-on-services-plus-a-management-fee"></a>ตัวอย่าง: สร้างกฎการเรียกเก็บเงินตามค่าบริการบวกค่าธรรมเนียมการจัดการ

องค์กรของคุณเป็นบริษัทให้คำปรึกษาด้านการจัดการ ตกลงที่จะดำเนินการวิจัยตลาดเพื่อประเมินความอยู่รอดของผลิตภัณฑ์ที่ลูกค้า บริษัทขายปลีกกำลังพัฒนา เงื่อนไขของข้อตกลงระบุว่า คุณจะให้บริการของบริษัทให้คำปรึกษาด้านการจัดการสามอันดับแรกของคุณ ที่จะทำการวิจัยตามพื้นฐานของเวลาและวัสดุ ลูกค้าตกลงที่จะชำระ 100 ต่อชั่วโมง บวกค่าธรรมเนียมการจัดการ 10 เปอร์เซ็นต์สำหรับชั่วโมงให้คำปรึกษาที่เรียกเก็บไปยังโครงการ 

เมื่อคุณตั้งค่าสัญญาโครงการ สร้างกฎการเรียกเก็บเงินเพื่อเพิ่มค่าธรรมเนียมการจัดการ 10 เปอร์เซ็นต์สำหรับชั่วโมงการให้คำปรึกษาที่เรียกเก็บไปยังโครงการ 

เมื่อคุณสร้างใบแจ้งหนี้สำหรับลูกค้า ลูกค้าจะถูกเรียกเก็บเงินค่าธรรมเนียมการจัดการ 10 เปอร์เซ็นต์ บวกราคาชั่วโมงให้คำปรึกษา ตัวอย่างเช่น ถ้าที่ปรึกษาสามรายทำงานรวม 200 ชั่วโมงในโครงการ ใบแจ้งหนี้จำนวน 22,000 ถูกสร้างขึ้นตามการคำนวณต่อไปนี้:

-   200 ชั่วโมงที่ 100 ต่อชั่วโมง = 20,000
-   ค่าธรรมเนียมการจัดการ 10 เปอร์เซ็นต์ = 2,000
-   รวมยอดเงินใบแจ้งหนี้ = 22,000

หากค่าธรรมเนียมคิดภาษีให้กับลูกค้า และคุณเลือกกลุ่มภาษีขายในสัญญาโครงการ กลุ่มภาษีขายจะป้อนโดยอัตโนมัติในกฎการเรียกเก็บเงินสำหรับค่าธรรมเนียม

### <a name="example-create-a-billing-rule-for-the-value-of-time-and-materials"></a>ตัวอย่าง: สร้างกฎการเรียกเก็บเงินสำหรับค่าของเวลาและวัสดุ

องค์กรของคุณเป็นบริษัทที่ปรึกษาด้านซอฟต์แวร์ ตกลงที่จะจัดหาที่ปรึกษาทางเทคนิคห้ารายให้ทำงานในโครงการพัฒนาซอฟต์แวร์ให้ลูกค้าสำหรับหกเดือนข้างหน้า ลูกค้าตกลงที่จะชำระเงิน 150 ต่อแต่ละชั่วโมงให้คำปรึกษา บวกต้นทุนของวัสดุสำนักงาน องค์กรของคุณส่งใบแจ้งหนี้ให้กับลูกค้าเมื่อสิ้นสุดแต่ละเดือน 

เมื่อคุณตั้งค่าสัญญาโครงการ คุณตกลงที่จะเรียกเก็บเงินจากลูกค้าแต่ละเดือนสำหรับเวลาและวัสดุในโครงการ คุณสร้างกฎการเรียกเก็บเงินที่รวมถึงข้อมูลต่อไปนี้:

-   สัญญารอบระยะเวลาเป็นหกเดือน
-   เวลาให้คำปรึกษาคำนวณที่อัตรา 150 ต่อชั่วโมง
-   ค่าใช้จ่ายวัสดุสำนักงานจะออกใบแจ้งหนี้ตามราคา และราคาทั้งหมดไม่เกิน 10,000 สำหรับโครงการ
-   คุณสร้างใบแจ้งหนี้ของลูกค้าที่สิ้นสุดแต่ละเดือนปฏิทินในระหว่างโครงการ

ในระหว่างเดือนแรก ทั้งหมด 800 ชั่วโมงถูกบันทึกไว้โดยที่ปรึกษาในโครงการ ต้นทุนของวัสดุสำนักงานที่คิดกับโครงการคือ 2000 ดังนั้น เมื่อสิ้นสุดเดือน คุณสร้างใบแจ้งหนี้สำหรับ 122,000 ซึ่งจะคำนวณจาก 800 ชั่วโมง เมื่อคิด 150 ต่อชั่วโมง บวกด้วย 2000 สำหรับวัสดุสำนักงาน




