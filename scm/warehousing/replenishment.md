---
title: "การเพิ่มเติมสินค้า"
description: "บทความนี้อธิบายถึงกลยุทธ์การเติมสินค้าที่พร้อมใช้งานสำหรับคลังสินค้าที่ใช้ฟังก์ชันการทำงานที่พร้อมใช้งานในการจัดการคลังสินค้า"
author: YuyuScheller
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
ms.search.form: WHSReplenishmentTemplates
audience: Application User
ms.search.scope: AX 7.0.0, Operations, Core
ms.custom: 90043
ms.assetid: 49fa97eb-8e10-49a5-9261-1e393159f178
ms.search.region: Global
ms.search.industry: Distribution
ms.author: mirzaab
ms.search.validFrom: 2016-02-28
ms.dyn365.ops.version: AX 7.0.0
translationtype: Human Translation
ms.sourcegitcommit: f77012e7b64b7f153103e9bbe91e8ded202b509a
ms.openlocfilehash: 77b895e7f7edd6f22ee960ba2ec4bdd2931c29f8
ms.lasthandoff: 03/31/2017


---

# <a name="replenishment"></a>การเติมสินค้า

บทความนี้อธิบายถึงกลยุทธ์การเติมสินค้าที่พร้อมใช้งานสำหรับคลังสินค้าที่ใช้ฟังก์ชันการทำงานที่พร้อมใช้งานในการจัดการคลังสินค้า

บทความนี้อธิบายถึงกลยุทธ์การเติมสินค้าที่พร้อมใช้งานสำหรับคลังสินค้าที่ใช้ฟังก์ชันการทำงานที่พร้อมใช้งานในการจัดการคลังสินค้า ข้อมูลนี้ไม่ใช้กับโซลูชันคลังสินค้าที่พร้อมใช้งานในการบริหารสินค้าคงคลัง มีกลยุทธ์การเติมสินค้าสามรายการให้เลือก:

-   **การเติมสินค้าตามความต้องการของเวฟ**– กลยุทธ์นี้สร้างงานการเพิ่มเติมสินค้าสำหรับใบสั่งหรือการบรรทุกขาออกถ้าสินค้าคงคลังไม่พร้อมใช้งานเมื่อมีเวฟสร้างงาน ตัวอย่างเช่น งานการเติมสินค้าสามารถสร้างได้ถ้าไม่มีปริมาณที่จำเป็นสำหรับใบสั่งขายเมื่อดำเนินการเวฟ
-   **การเพิ่มเติมสินค้าต่ำสุด/สูงสุด**– กลยุทธ์นี้ใช้ขีดจำกัดการเก็บสต็อกต่ำสุดและสูงสุดเพื่อกำหนดเวลาการเติมสินค้าในสถานที่ เกณฑ์สินค้าและสถานที่จะกำหนดสินค้าคงคลังที่ประเมินสำหรับการเติมสินค้า เท็มเพลตการเพิ่มเติมสินค้าต่ำสุด/สูงสุดคือกลไกหลักของการรักษาระดับที่ดีที่สุดในสถานที่เบิกสินค้า เพื่อช่วยให้มั่นใจว่ามีสินค้าคงคลังสำหรับเบิกสินค้าที่เพียงพอเพื่อตอบสนองความต้องการของเวฟ คุณสามารถใช้การเติมสินค้าตามความต้องการเป็นส่วนเพิ่มเติมระหว่างวงจรการเพิ่มเติมสินค้าต่ำสุด/สูงสุดได้
-   **การเพิ่มเติมสินค้าตามความต้องการของจำนวนงานในศูนย์การผลิต**– กลยุทธ์นี้รวมความต้องการสำหรับการบรรทุกหลายรายการ และสร้างงานการเพิ่มเติมสินค้าที่จำเป็นในการจัดเก็บสถานที่เบิกสินค้าที่เกี่ยวข้อง กลยุทธ์นี้ช่วยรับประกันว่าการบรรทุกที่สร้างขึ้นสามารถเบิกสินค้าได้ในคลังสินค้าหลังจากที่นำออกใช้แล้ว

กลยุทธ์ทั้งสามนี้สร้างงานการเพิ่มเติมสินค้าตามเท็มเพลตการเพิ่มเติมสินค้า

## <a name="wave-demand-replenishment"></a>การเพิ่มเติมสินค้าตามความต้องการของเวฟ
การเติมสินค้าตามความต้องการของเวฟสร้างงานการเพิ่มเติมสินค้าตามความต้องการ ถ้าปริมาณที่จำเป็นสำหรับใบสั่งหรือการบรรทุกขาออกไม่พร้อมใช้งานเมื่อมีเวฟสร้างงาน เท็มเพลตการเพิ่มเติมสินค้าประกอบด้วยข้อมูลเกี่ยวกับเงื่อนไขสินค้า หน่วยวัด การเพิ่มความต้องการ และสถานที่ 

คำสั่งสถานที่จะถูกใช้เพื่อกำหนดว่าสถานที่ใดควรมีการเพิ่มเติมสินค้า คุณเชื่อมโยงคำสั่งสถานที่เหล่านี้กับเท็มเพลตการเพิ่มเติมสินค้าได้โดยใช้ฟิลด์ **รหัสคำสั่ง** ถ้าไม่ได้ตั้งค่าฟิลด์ **รหัสคำสั่ง** แบบสอบถามจะถูกใช้เพื่อกำหนดว่าควรใช้คำสั่งสถานที่ใด โปรดทราบว่าถ้าไม่ได้ระบุรหัสคำสั่งในเท็มเพลตเพิ่มเติมสินค้า และคำสั่งสถานที่มีรหัสคำสั่ง คำสั่งสถานที่จะถูกละเว้น แม้ว่าแบบสอบถามในคำสั่งสถานที่จะถูกต้อง คำสั่งสถานที่เบิกสินค้าจะถูกใช้เพื่อกำหนดตำแหน่งที่จะรับสินค้าคงคลังสำหรับการเพิ่มเติมสินค้า 

นอกจากการสร้างเท็มเพลตแล้ว คุณจะต้องระบุการเพิ่มเติมสินค้าบางอย่างในเท็มเพลตเวฟ เท็มเพลตเวฟควรประกอบด้วยขั้นตอนของเวฟสำหรับการเพิ่มเติมสินค้าที่ใช้งานเฉพาะเมื่อการปันส่วนสินค้าไม่ประสบความสำเร็จ ขั้นตอนของเวฟการเพิ่มเติมสินค้าใช้รหัสขั้นตอนของเวฟเพื่อกำหนดว่าควรใช้เท็มเพลตการเพิ่มเติมสินค้าใด นอกเหนือจากที่มีขั้นตอนของเวฟสำหรับการเพิ่มเติมสินค้าแล้ว คุณจะต้องแน่ใจว่าได้เลือก **เพิ่มเติมสินค้า** ไว้ในส่วน **วิธี** ของเท็มเพลตเวฟ 

หน้า **เท็มเพลตการเพิ่มเติมสินค้า** ประกอบด้วยกล่องกาเครื่องหมาย **อนุญาตให้ความต้องการของเวฟใช้ปริมาณที่ไม่ได้จอง** คุณควรเลือกกล่องกาเครื่องหมายนี้ถ้าคุณต้องการอนุญาตให้การเพิ่มเติมสินค้าตามความต้องการสามารถหักลบปริมาณที่ไม่ได้จองออกจากงานที่สร้างขึ้นจากเท็มเพลตการเพิ่มเติมสินค้าที่เลือก เมื่อต้องการให้เท็มเพลตการเพิ่มเติมสินค้าตามความต้องการสามารถใช้ตรรกะนี้ คุณต้องตั้งค่ากล่องกาเครื่องหมายสำหรับเท็มเพลตการเพิ่มเติมสินค้าที่มีอยู่ทั้งหมด เมื่อการเพิ่มเติมสินค้าตามความต้องการถูกกระตุ้นในคลังสินค้า จะหักลบความต้องการออกจากงานการเพิ่มเติมสินค้าที่มีอยู่ที่มีปริมาณที่ไม่ได้จองไว้ ถ้างานนั้นเริ่มต้นมาจากเท็มเพลตการเพิ่มเติมสินค้าที่เลือกกล่องกาเครื่องหมาย **อนุญาตให้ความต้องการของเวฟใช้ปริมาณที่ไม่ได้จอง** ไว้

## <a name="minmax-replenishment"></a>การเพิ่มเติมสินค้าต่ำสุด/สูงสุด
ในการเพิ่มเติมสินค้าต่ำสุด/สูงสุด สินค้าคงคลังจะถูกเติมเพื่อให้มีค่าระหว่างขีดจำกัดต่ำสุดและสูงสุดที่ได้ตั้งค่าไว้ โดยทั่วไปแล้ว กระบวนการนี้เกิดขึ้นวันละหนึ่งครั้งเพื่อช่วยรับประกันว่าสถานที่เบิกสินค้าทั้งหมดจะถูกเติมจนถึงระดับสูงสุดก่อนที่จะเริ่มต้นการเบิกสินค้า 

ยอดเงินต่ำสุดและสูงสุดถูกตั้งค่าไว้ในเท็มเพลตการเพิ่มเติมสินค้า การตั้งค่าอื่นๆ ส่วนใหญ่ในเท็มเพลตคล้ายกับการตั้งค่าในเท็มเพลตที่ใช้ในการเพิ่มเติมสินค้าตามความต้องการของเวฟ เท็มเพลตควมีหนี่งรายการสำหรับแต่ละสินค้าและสถานที่ เมื่อคุณเรียกใช้การเพิ่มเติมสินค้าโดยใช้ชุดงาน Microsoft Dynamics 365 for Operations จะประเมินว่าจำเป็นต้องมีการเพิ่มเติมสินค้าหรือไม่ตามลำดับที่รายการถูกจัดเรียง 

โปรดทราบว่ากลยุทธ์การเพิ่มเติมสินค้าต่ำสุด/สูงสุดไม่สามารถเพิ่มเติมสินค้าในสถานที่ว่างได้เว้นแต่สถานที่ดังกล่าวถูกตั้งค่าเป็นสถานที่คงที่สำหรับสินค้านั้นๆ ถ้าสถานที่ที่จะต้องได้รับการเพิ่มเติมสินค้าไม่ใช่สถานที่คงที่ Dynamics 365 for Operations จะไม่สามารถกำหนดสินค้าที่จะเพิ่มเติมได้ ดังนั้นจึงจำเป็นต้องมีปริมาณคงคลังคงเหลืออย่างน้อยจำนวนหนึ่งก่อนที่จะเริ่มต้นการเพิ่มเติมสินค้า

## <a name="load-demand-replenishment"></a>การเพิ่มเติมสินค้าตามความต้องการของจำนวนงานในศูนย์การผลิต
การเพิ่มเติมสินค้าตามความต้องการของจำนวนงานในศูนย์การผลิตรวมความต้องการสำหรับการบรรทุกหลายรายการ และสร้างงานการเพิ่มเติมสินค้าที่จำเป็นในการจัดเก็บสถานที่เบิกสินค้าที่เกี่ยวข้อง การเพิ่มเติมสินค้าตามความต้องการของการบรรทุกคล้ายกับการเพิ่มเติมสินค้าตามความต้องการของเวฟในหลายประการ ความแตกต่างหลักคือวิธีและเวลาที่เรียกใช้การเพิ่มเติมสินค้าตามความต้องการของการบรรทุกและการเพิ่มเติมสินค้าตามความต้องการของเวฟ การเพิ่มเติมสินค้าตามความต้องการของการบรรทุกจะถูกเรียกใช้โดยใช้ชุดงานเช่นเดียวกับการเพิ่มเติมสินค้าต่ำสุด/สูงสุด เมื่อต้องการตั้งค่าชุดงาน ที่หน้า **การเพิ่มเติมสินค้าตามความต้องการของการบรรทุก** เลือกเท็มเพลตการเพิ่มเติมสินค้าเพื่อใช้ และตั้งค่าแบบสอบถามตัวกรองเพื่อว่าใช้การบรรทุกใดในการกำหนดความต้องการ แบบสอบถามสถานที่กำหนดสถานที่ที่ปริมาณใดๆ จะถูกหักออกเพื่อตอบสนองความต้องการรวมของการบรรทุก

## <a name="replenishment-prerequisites"></a>ข้อกำหนดเบื้องต้นของการเพิ่มเติมสินค้า
| ข้อกำหนดเบื้องต้น            | คำอธิบาย                                                                                                                                                                                                                                        |
|-------------------------|----------------------------------------------------------------------------------------------------------------------------------------------------------------------------------------------------------------------------------------------------|
| รายการ                    | สินค้าที่จะต้องใช้สำหรับกระบวนการบริหารคลังสินค้า                                                                                                                                                                                       |
| คลังสินค้า               | คลังสินค้าที่ใช้สำหรับกระบวนการบริหารคลังสินค้า การเปิดใช้งานคลังสินค้าสำหรับกระบวนการบริหารคลังสินค้า ในหน้า **คลังสินค้า** ให้เลือกคลังสินค้า จากนั้นเลือกตัวเลือก **ใช้กระบวนการจัดการคลังสินค้า** |
| เท็มเพลตการเติมสินค้า | ต้องมีเท็มเพลตการเพิ่มเติมสินค้าอย่างน้อยหนึ่งรายการที่ตั้งค่าสำหรับการเพิ่มเติมสินค้าต่ำสุด/สูงสุด การเพิ่มเติมสินค้าตามความต้องการของเวฟหรือการเพิ่มเติมสินค้าตามความต้องการของการบรรทุก                                                                                                             |
| ตำแหน่งที่ตั้ง               | ต้องสร้างสถานที่และเชื่อมต่อไปยังโพรไฟล์สถานที่                                                                                                                                                                                     |
| โพรไฟล์สถานที่       | จำเป็นต้องมีโพรไฟล์สถานที่ในการสร้างสถานที่                                                                                                                                                                                       |
| คำสั่งสถานที่     | จำเป็นต้องมีคำสั่งสถานที่ในการให้คำแนะนำไปยังสถานที่ที่จำเป็นต้องมีการเพิ่มเติมสินค้า และสถานที่ที่เป็นต้นทางของสินค้าคงคลัง                                                                                     |
| เท็มเพลตงาน          | จำเป็นต้องมีเท็มเพลตงานของชนิด **การเพิ่มเติมสินค้า** ในการสร้างงานการเพิ่มเติมสินค้าเพื่อให้สินค้าคงคลังสามารถเคลื่อนย้ายไปยังสถานที่ที่ต้องการได้                                                                                           |




