---
title: "ภาพรวมของการแปลงต้นทุนมาตรฐาน"
description: "บทความนี้แสดงภาพรวมของกระบวนการ เพื่อช่วยคุณในการตั้งค่าและรันการแปลงต้นทุนมาตรฐาน  ขั้นตอนต่างๆที่แสดงรายการมีวัตถุประสงค์เพื่อให้ถูกดำเนินการให้เสร็จหลังจากที่คุณได้ดำเนินการข้อกำหนดเบื้องต้นสำหรับการแปลงต้นทุนมาตรฐานเสร็จแล้ว"
author: YuyuScheller
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: CostingVersion, InventStdCostConv
audience: Application User
ms.reviewer: yuyus
ms.search.scope: Core, AX 7.0.0, Operations, UnifiedOperations
ms.custom: 78212
ms.assetid: d601d9d5-1de3-4868-aff4-534dca01d624
ms.search.region: Global
ms.search.industry: Manufacturing
ms.author: mguada
ms.search.validFrom: 2016-02-28T00:00:00.000Z
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 6e223c2d9a683d7b92b73d3fe3d3c8b22684d22c
ms.contentlocale: th-th
ms.lasthandoff: 05/25/2017

---

# <a name="standard-cost-conversion-overview"></a>ภาพรวมของการแปลงต้นทุนมาตรฐาน

[!include[banner](../includes/banner.md)]


บทความนี้แสดงภาพรวมของกระบวนการ เพื่อช่วยคุณในการตั้งค่าและรันการแปลงต้นทุนมาตรฐาน  ขั้นตอนต่างๆที่แสดงรายการมีวัตถุประสงค์เพื่อให้ถูกดำเนินการให้เสร็จหลังจากที่คุณได้ดำเนินการข้อกำหนดเบื้องต้นสำหรับการแปลงต้นทุนมาตรฐานเสร็จแล้ว 

ใช้หน้า **การแปลงต้นทุนมาตรฐาน** เพื่อแปลงแบบจำลองสินค้าคงคลัง สำหรับชุดงานของสินค่าที่เลือกจากวิธีการคิดราคาจริงไปยังวิธีการคิดราคามาตรฐาน กระบวนการแปลงเกี่ยวข้องกับการปิดสินค้าคงคลังที่เป็นข้อกำหนดเบื้องต้น ขั้นตอนต่างๆในระหว่างรอบระยะเวลาการแปลง ที่ถูกกำหนดโดยวันที่เริ่มต้นการแปลงและวันที่การแปลงที่วางแผนไว้ และจากนั้น การแปลงและการปิดสินค้าคงคลังที่เกี่ยวข้อง

-   การปิดสินค้าคงคลังก่อนรอบระยะเวลาการแปลง − การปิดสินค้าคงคลังถือเป็นขั้นตอนข้อกำหนดเบื้องต้น เนื่องจากการปิดจะจับคู่ธุรกรรมที่เปิดค้างไว้ของสินค้า  ภายใต้วิธีการประเมินค่าแบบเก่า คุณสามารถป้อนและลงรายการบัญชีธุรกรรมที่มีวันที่ย้อนหลัง เช่น ใบแจ้งหนี้ ในระหว่างรอบระยะเวลาการแปลง เพื่อให้คุณสามารถปิดรอบระยะเวลาก่อนหน้านี้ได้  วันที่ปิดสินค้าคงคลังต้องเป็นวันก่อนหน้าวันที่เริ่มต้นการแปลงหนึ่งวัน ทั้งนี้เพื่อให้มั่นใจถึงการหยุดวิธีการประเมินค่าสินค้าคงคลังแบบเก่าอย่างชัดเจน
-   ขั้นตอนการแปลงในระหว่างรอบระยะเวลาการแปลง − ใช้หน้า **การแปลงต้นทุนมาตรฐาน** แบบฟอร์มนี้เพื่อแปลงแบบจำลองสินค้าคงคลังสำหรับชุดงานของสินค้าที่เลือกจากการคำนวณต้นทุนจริงเป็นต้นทุนมาตรฐาน เพื่อสร้างเรกคอร์ดการแปลงที่ประกอบด้วยรหัสที่ผู้ใช้กำหนดสำหรับเวอร์ชันการคำนวณต้นทุนใหม่ คุณระบุสินค้าที่ต้องการการแปลง แล้วจากนั้น ป้อนต้นทุนมาตรฐานคงค้างของสินค้าในเวอร์ชันการคิดต้นทุนใหม่  คุณดำเนินการตรวจสอบสินค้าที่เลือก เพื่อระบุปัญหาที่อาจป้องกันการแปลง แก้ปัญหา  และจากนั้นดำเนินการตรวจสอบอีกครั้ง หลังจากที่สินค้าได้ผ่านการตรวจสอบเรียบร้อยแล้ว คุณเปลี่ยนแปลงสถานะของเรกคอร์ดการแปลงเป็น **พร้อม** ในวันที่การแปลงที่วางแผนไว้ คุณดำเนินการแปลงและอาจรวมการปิดสินค้าคงคลังด้วย  ความเคลื่อนไหวของสินค้าคงคลังของสินค้าในระหว่างรอบระยะเวลาการแปลงถูกลงรายการบัญชี และประเมินค่าตามแบบจำลองสินค้าคงคลังเก่า  จากนั้น หลังจากการแปลงเสร็จสมบูรณ์ ความเคลื่อนไหวของสินค้าคงคลังจะถูกประเมินค่าใหม่เป็นต้นทุนมาตรฐาน
-   การปิดสินค้าคงคลังก่อนการแปลง − การปิดสินค้าคงคลังสามารถถูกรวมเป็นส่วนหนึ่งของการแปลงในวันที่การแปลงที่วางแผนไว้ หรือสามารถถูกดำเนินการเป็นขั้นตอนที่แยกต่างหากก่อนการแปลงได้

หลังจากกระบวนการแปลงเสร็จสมบูรณ์แล้ว แบบจำลองสินค้าคงคลังสำหรับสินค้าแต่ละรายการเป็นไปตามต้นทุนมาตรฐาน และมีการเปิดใช้งานต้นทุนมาตรฐานของสินค้า  ธุรกรรมสินค้าคงคลังในเวลาต่อมาจะถูกประเมินค่าที่ต้นทุนมาตรฐานของสินค้า  นอกจากนี้ ระบบแปลงธุรกรรมสินค้าคงคลังทางกายภาพของสินค้าสำหรับการรับสินค้า และการตัดสินค้าจากคลังต้นทุนมาตรฐานที่ขึ้นอยู่กับวันที่การแปลง  ระบบยังจะแปลงสินค้าคงคลังคงเหลือทางการเงินของสินค้าเป็นต้นทุนมาตรฐานอีกด้วย และลงรายการบัญชีผลต่างของค่าเป็นการประเมินค่าสินค้าคงคลังใหม่  ธุรกรรมใดๆที่เกิดขึ้นหลังจากการแปลง จะถูกประเมินค่าที่ต้นทุนมาตรฐานของสินค้า  คุณไม่สามารถป้อนธุรกรรมที่มีวันที่ย้อนหลังก่อนวันที่การแปลงได้ เนื่องจากต้องปิดสินค้าคงคลังก่อนหน้าวันที่การแปลงหนึ่งวัน คุณสามารถทำการแปลงได้เฉพาะถ้าปิดสินค้าคงคลังก่อนหน้าการแปลงหนึ่งวันเท่านั้น ไม่สามารถยกเลิกการปิดบัญชีสินค้าคงคลังนี้ได้

## <a name="1-define-a-standard-cost-conversion-record-and-the-associated-costing-version"></a>1. กำหนดเรกคอร์ดการแปลงต้นทุนมาตรฐานและเวอร์ชันการคิดต้นทุนที่เกี่ยวข้อง
ใช้หน้า **การแปลงต้นทุนมาตรฐาน** เพื่อสร้างเรกคอร์ดการแปลง คุณสามารถสร้างเรกคอร์ดการแปลงใหม่ เฉพาะเมื่อเรกคอร์ดการแปลงที่มีอยู่เสร็จสมบูรณ์แล้วเท่านั้น  ช่วงเวลาของรอบระยะเวลาการแปลงที่วางแผนไว้มีการกำหนดโดยวันที่เริ่มต้นการแปลงและวันที่การแปลงที่วางแผนไว้  รอบระยะเวลาการแปลงที่วางแผนไว้อาจสั้นเท่ากับหนึ่งวัน  รอบระยะเวลาการแปลงที่วางแผนไว้ช่วยให้มั่นใจว่า กระบวนการแปลงมีเวลาเพียงพอที่จะดำเนินการให้ขั้นตอนทั้งหมดเสร็จสมบูรณ์  ต้องมีการดำเนินการปิดสินค้าคงคลังในวันที่หนึ่งวันก่อนวันที่เริ่มต้นการแปลง เพื่อช่วยให้มั่นใจว่า การจับคู่เสร็จสมบูรณ์ก่อนที่คุณเริ่มกระบวนการแปลง  เพื่อให้แน่ใจว่าวันที่เริ่มต้นการแปลง และวันที่ปิดบัญชีสินค้าคงคลังถูกจัดตำแหน่งอย่างถูกต้อง คุณสามารถเปลี่ยนวันที่เริ่มต้นการแปลงเป็นหนึ่งวันก่อนการปิดสินค้าคงคลังที่มีอยู่ หรือดำเนินการปิดสินค้าคงคลัง เมื่อคุณป้อนเรกคอร์ดการแปลง คุณยังป้อนรหัสที่ผู้ใช้กำหนดสำหรับเวอร์ชันการคิดต้นทุนใหม่ ที่จะประกอบด้วยต้นทุนมาตรฐานสำหรับสินค้าที่แปลง  มีการสร้างเวอร์ชันการคิดต้นทุนโดยอัตโนมัติเมื่อคุณบันทึกเรกคอร์ดการแปลง

## <a name="2-review-and-change-the-new-costing-version-for-the-conversion-record"></a>2. ตรวจสอบและเปลี่ยนแปลงเวอร์ชันการคำนวณต้นทุนใหม่ สำหรับเรกคอร์ดการแปลง
เวอร์ชันการคำนวณต้นทุนใหม่ใช้สำหรับเรกคอร์ดการแปลง ดังที่ชนิดการคำนวณต้นทุน **การแปลง** แสดง เวอร์ชันการคำนวณต้นทุนที่จัดสรรไว้นี้คล้ายกับเวอร์ชันการคำนวณต้นทุนสำหรับต้นทุนมาตรฐาน และประกอบด้วยเรกคอร์ดต้นทุนสินค้าสำหรับสินค้าต่างๆ ที่เกี่ยวข้องกับเรกคอร์ดการแปลง  เวอร์ชันการคำนวณต้นทุนที่จัดสรรไว้สำหรับเรกคอร์ดการแปลงมีการตั้งค่าต่อไปนี้ ซึ่งควรจะมีการตรวจสอบและแก้ไขในแท็บต่างๆตามความจำเป็น:

-   **ชนิดการคิดต้นทุน:** ฟิลด์นี้ควรถูกกำหนดเป็น **ต้นทุนมาตรฐาน**
-   **เวอร์ชัน:** − ตัวระบุสะท้อนถึงข้อมูลที่ถูกป้อนบนเรกคอร์ดการแปลง สำหรับรหัสเวอร์ชันการคิดต้นทุน
-   **ชื่อ:** โดยเริ่มแรก ชื่อจะว่างเปล่า คุณสามารถเลือกที่จะป้อนชื่อได้
-   **บล็อค:** ฟิลด์นี้ควรถูกกำหนดเป็น **ไม่ใช่** คุณสามารถป้อนเรกคอร์ดต้นทุนลงในเวอร์ชันการคำนวณต้นทุนได้ จนกว่าคุณเปลี่ยนสถานะของเรกคอร์ดการแปลงเป็น **พร้อม** สถานะ **พร้อม** บ่งชี้ว่าได้มีการตรวจสอบสินค้าที่เลือก และการเปลี่ยนแปลงไปยังเรกคอร์ดต้นทุนไม่ควรได้รับอนุญาต
-   **การเรียกใช้บล็อค:** ฟิลด์นี้ควรถูกกำหนดเป็น **ใช่** คุณไม่สามารถเรียกใช้งานเรกคอร์ดต้นทุนที่ค้างอยู่ในเวอร์ชันการคำนวณต้นทุนที่จัดสรรไว้ด้วยตนเองได้  การเรียกใช้จะเกิดขึ้นเมื่อคุณทำการแปลง
-   **วันที่เริ่มต้น:** − วันที่เริ่มต้นสะท้อนถึงวันที่การแปลงที่วางแผนไว้ ที่ถูกป้อนบนเรกคอร์ดการแปลง
-   **ไซต์:** ปล่อยฟิลด์นี้ว่าง เพื่อให้สามารถป้อนเรกคอร์ดต้นทุนสำหรับไซต์ใดๆ
-   **อนุญาตให้มีกลุ่มฟิลด์ชนิดราคา:** กำหนดฟิลด์นี้เป็น **ใช่** เพื่อให้สามารถป้อนเฉพาะเรกคอร์ดราคาต้นทุน
-   **หลักการย้อนกลับ:** ฟิลด์นี้ถูกกำหนดเป็น **ไม่มี** เปลี่ยนหลักการย้อนกลับเป็น **ใชังานอยู่** เมื่อคุณต้องการข้อมูลต้นทุนที่มีการเรียกใช้งานแล้ว ในเวอร์ชันการคำนวณต้นทุนอื่น ตัวอย่างเช่น ข้อมูลต้นทุนเกี่ยวกับส่วนประกอบ ประเภทต้นทุน และอาจต้องใช้ต้นทุนทางอ้อมเพื่อคำนวณต้นทุนของสินค้าที่ผลิต
-   **เวอร์ชันการคิดต้นทุนย้อนกลับ:** ปล่อยฟิลด์นี้ว่างไว้

ข้อมูลต้นทุนสินค้าในเวอร์ชันการคำนวณต้นทุนที่จัดสรรไว้ สามารถรักษาไว้ได้เฉพาะจากหน้า **การแปลงต้นทุนมาตรฐาน** คุณไม่สามารถใช้หน้า **การตั้งค่าเวอร์ชันการคิดต้นทุน** หรือหน้า **การบำรุงรักษาเวอร์ชันการคิดต้นทุน** ในการคำนวณต้นทุนสำหรับเวอร์ชันการคำนวณต้นทุนในระหว่างการแปลงได้ อย่างไรก็ตาม คุณสามารถใช้หน้าเหล่านี้เพื่อรักษาเวอร์ชันการคิดต้นทุนที่จัดสรรไว้ หลังจากคุณเสร็จสิ้นกระบวนการแปลง

## <a name="3-identify-the-items-to-convert-to-standard-cost"></a>3. ระบุสินค้าเพื่อแปลงเป็นต้นทุนมาตรฐาน
ใช้หน้า **การแปลงต้นทุนมาตรฐาน** เพื่อระบุสินค้าแต่ละรายการที่ควรถูกแปลงเป็นต้นทุนมาตรฐาน คุณสามารถเพิ่มสินค้าหลายรายการได้โดยการใช้หน้า **เพิ่มสินค้าไปยังการแปลงต้นทุนมาตรฐาน** โดยทั่วไป คุณสามารถรวมสินค้าที่ผลิตทั้งหมดไว้ในเรกคอร์ดการแปลงเดียว เพื่อให้มั่นใจว่ามีคำนวณต้นทุนได้อย่างถูกต้อง

## <a name="4-enter-or-calculate-the-pending-standard-cost-for-each-item-that-is-being-converted"></a>4. ป้อนหรือคำนวณต้นทุนมาตรฐานที่ค้างอยู่สำหรับสินค้าแต่ละรายการที่จะถูกแปลง
ใช้หน้า **ราคาสินค้า** เพื่อป้อนต้นทุนมาตรฐานคงค้าง ในเวอร์ชันการคำนวณต้นทุนที่จัดสรรไว้สำหรับสินค้าที่ซื้อและสินค้าที่โอนย้าย เรกคอร์ดต้นทุนเป็นเรกคอร์ดเฉพาะไซต์ และคุณต้องป้อนต้นทุนที่ค้างอยู่ของสินค้าสำหรับทุกไซต์ ใช้หน้า **ราคาสินค้า** ในการคำนวณต้นทุนมาตรฐานที่ค้างอยู่สำหรับสินค้าที่ผลิต ควรมีการคำนวณต้นทุนที่ค้างอยู่ของสินค้าที่ผลิตสำหรับไซต์การผลิตทุกไซต์ ยกเว้นว่าไซต์แสดงถึงไซต์ที่โอนย้าย  ในกรณีนี้ ต้นทุนค้างอยู่ควรจะถูกป้อนด้วยตนเอง  สินค้าบางรายการอาจมีสี ขนาด หรือมิติของผลิตภัณฑ์ในการตั้งค่าคอนฟิก  ในหน้า **การแปลงต้นทุนมาตรฐาน** กล่องกาเครื่องหมาย **ใช้ราคาต้นทุนตามตัวแปร** แสดงต้นทุนมาตรฐานสำหรับชุดของมิติของผลิตภัณฑ์ทุกชุด เมื่อกล่องกาเครื่องหมายนี้ถูกยกเลิกการเลือก คุณต้องป้อนเฉพาะต้นทุนที่ค้างอยู่สำหรับสินค้า

## <a name="5-check-and-resolve-any-issues-for-the-items-that-are-being-converted"></a>5. ตรวจสอบและแก้ไขปัญหาใดๆของสินค้าที่กำลังจะถูกแปลง
ใช้รายงาน **การตรวจสอบการแปลงต้นทุนมาตรฐาน** เพื่อระบุปัญหาสำหรับสินค้าที่กำลังจะถูกแปลง เมื่อสินค้าไม่มีปัญหาแล้ว สถานะของสินค้าภายในเรกคอร์ดการแปลงจะเปลี่ยนเป็น **ตรวจสอบแล้ว** เมื่อสินค้ามีปัญหา คุณต้องแก้ไขปัญหาแล้วรันรายงานอีกครั้ง จนกว่าสถานะของสินค้านั้นจะเปลี่ยนเป็น **ตรวจสอบแล้ว** เมื่อคุณไม่สามารถแก้ไขปัญหาของสินค้าได้ทันเวลา คุณสามารถเลือกที่จะลบสินค้านั้นออกจากเรกคอร์ดการแปลง แล้วแปลงสินค้านั้นในภายหลังได้

## <a name="6-change-the-status-of-the-conversion-record-to-ready"></a>6. เปลี่ยนสถานะของเรกคอร์ดการแปลงเป็น พร้อม
เมื่อมีการเปลี่ยนสถานะของเรกคอร์ดการแปลงเป็น **พร้อม** ระบบทำการตรวจสอบขั้นสุดท้ายก่อนรันการแปลงต้นทุนมาตรฐาน มีการเปลี่ยนสถานะเป็น **พร้อม** ก็ต่อเมื่อตรงตามเงื่อนไขต่อไปนี้แล้วเท่านั้น:

-   สินค้าแต่ละรายการภายในเรกคอร์ดการแปลงมีสถานะเป็น **ตรวจสอบแล้ว**
-   มีการดำเนินการปิดสินค้าคงคลังในวันที่หนึ่งวันก่อนวันที่เริ่มต้นการแปลง  เพื่อให้แน่ใจว่าวันที่เริ่มต้นการแปลง และวันที่ปิดบัญชีสินค้าคงคลังถูกจัดตำแหน่งอย่างถูกต้อง คุณสามารถเปลี่ยนวันที่เริ่มต้นการแปลงเป็นหนึ่งวันก่อนการปิดสินค้าคงคลังที่มีอยู่ หรือดำเนินการปิดสินค้าคงคลัง

## <a name="7-back-up-the-database-before-conversion"></a>7. สำเนาสำรองฐานข้อมูลก่อนการแปลง
สำเนาสำรองช่วยให้คุณสามารถคืนสภาพฐานข้อมูลได้ ถ้าเกิดข้อผิดพลาดขึ้นในการแปลง

## <a name="8-perform-the-conversion-when-the-conversion-record-has-a-ready-status"></a>8. ดำเนินการแปลงเมื่อเรกคอร์ดการแปลงมีสถานะเป็น พร้อม
กระบวนการแปลงกำหนดว่า มีการทำการปิดบัญชีสินค้าคงคลังในวันที่หนึ่งวันก่อนวันที่การแปลงที่วางแผนไว้  ข้อกำหนดนี้ช่วยให้แน่ใจว่า ไม่สามารถมีการป้อนธุรกรรมย้อนในระหว่างรอบระยะเวลาการแปลง  ถ้ายังไม่มีการดำเนินการปิดสินค้าคงคลัง ระบบจะถามคุณว่าคุณต้องการดำเนินการให้เป็นส่วนหนึ่งของกระบวนการแปลงหรือไม่  กระบวนการแปลงจัดการสินค้าหนึ่งรายการในแต่ละครั้ง  จะเริ่มต้นด้วยสินค้าต่ำสุดในโครงสร้างผลิตภัณฑ์ ตามรหัสระดับต่ำของสินค้า  เมื่อมีการแปลงสินค้าเสร็จเรียบร้อยแล้ว สถานะในเรกคอร์ดการแปลงจะเปลี่ยนเป็น **แปลงแล้ว** ถ้ากระบวนการแปลงหยุดชะงัก สินค้าใดๆที่ยังไม่ได้ถูกแปลงอย่างสมบูรณ์จะยังคงมีสถานะเป็น **ตรวจสอบแล้ว** การดำเนินการอย่างเสร็จสมบูรณ์ของกระบวนการแปลงมีผลกระทบต่อไปนี้:

-   สถานะของเรกคอร์ดการแปลงจะถูกเปลี่ยนจาก **พร้อม** เป็น **เสร็จสมบูรณ์แล้ว** และสถานะของสินค้าแต่ละรายการที่เลือกจะถูกเปลี่ยนจาก **ตรวจสอบแล้ว** เป็น **แปลงแล้ว**
-   มีการเปลี่ยนแปลงกลุ่มแบบจำลองสินค้าสำหรับสินค้าที่แปลงแล้ว เพื่อให้สะท้อนถึงกลุ่มใหม่ที่มีแบบจำลองสินค้าคงคลังต้นทุนมาตรฐาน
-   ต้นทุนมาตรฐานสำหรับสินค้าที่แปลงแล้วมีการเปิดใช้งานในเวอร์ชันการคำนวณต้นทุนที่จัดสรรไว้
-   ชนิดการคำนวณต้นทุนของเวอร์ชันการคำนวณต้นทุนถูกเปลี่ยนจาก **การแปลง** เป็น **ต้นทุนมาตรฐาน** และขณะนี้เวอร์ชันการคำนวณต้นทุนจะเหมือนกับเวอร์ชันการคำนวณต้นทุนมาตรฐานอื่น

## <a name="9-validate-and-reconcile-the-inventory-values-for-the-converted-items"></a>9. ตรวจสอบความถูกต้องและกระทบยอดมูลค่าสินค้าคงคลังสำหรับสินค้าที่แปลงแล้ว
รายงาน **รายงานการวิเคราะห์ผลต่าง** ช่วยให้คุณสามารถวิเคราะห์ผลต่างการประเมินค่าใหม่ และรายงาน **มูลค่าสินค้าคงคลัง** ช่วยให้คุณสามารถดูมูลค่าสินค้าคงคลังในวันเฉพาะเจาะจงได้

-   วิเคราะห์ผลต่างจากการประเมินค่าใหม่ ใช้รายงาน **รายงานการวิเคราะห์ผลต่าง** เพื่อดูผลต่างการประเมินค่าสินค้าคงคลังใหม่สำหรับสินค้าที่แปลงแล้ว คุณยังสามารถใช้หน้า **ธุรกรรมต้นทุนมาตรฐาน** เพื่อดูธุรกรรมการประเมินค่าสินค้าคงคลังสำหรับสินค้าที่แปลงแล้วที่มีสินค้าคงคลังได้
-   วิเคราะห์มูลค่าสินค้าคงคลังก่อนหน้าวันที่เริ่มต้นการแปลง  ใช้รายงาน **มูลค่าสินค้าคงคลัง** เพื่อดูมูลค่าสินค้าคงคลังสำหรับสินค้าที่แปลงแล้ว สำหรับวันที่สิ้นสุดสำหรับรายงาน ใช้วันที่ก่อนหน้าวันที่เริ่มต้นการแปลงหนึ่งวัน
-   วิเคราะห์มูลค่าสินค้าคงคลังก่อนหน้าวันที่เริ่มต้นการแปลง  ใช้รายงาน **มูลค่าสินค้าคงคลัง** เพื่อดูมูลค่าสินค้าคงคลังสำหรับสินค้าที่แปลงแล้ว เมื่อวันที่สิ้นสุดสำหรับรายงาน ใช้วันที่ที่สะท้อนหนึ่งวันก่อนหน้าวันที่การแปลง
-   วิเคราะห์มูลค่าสินค้าคงคลัง ณ วันที่การแปลง  ใช้รายงาน **มูลค่าสินค้าคงคลัง** เพื่อดูมูลค่าสินค้าคงคลัง ณ วันที่การแปลง ทั้งวันที่เริ่มต้นและวันที่สิ้นสุดสำหรับรายงานควรตรงกับวันที่การแปลง  เงื่อนไขการเลือกของรายงานควรจะสะท้อนถึงสินค้าที่แปลงแล้ว
-   วิเคราะห์ความเคลื่อนไหวของสินค้าคงคลังที่ลงวันที่ย้อนหลัง  ใช้รายงาน **มูลค่าสินค้าคงคลัง** เพื่อดูความเคลื่อนไหวของสินค้าคงคลังที่ลงวันที่ย้อนหลังที่ถูกป้อนหลังจากการแปลง "วันที่เริ่มต้นและวันสิ้นสุดสำหรับรายงานควรตรงกับวันที่เริ่มต้นการเปลี่ยนและวันที่การแปลง ลบหนึ่งวัน  เงื่อนไขการเลือกของรายงานควรจะสะท้อนถึงสินค้าที่แปลงแล้ว รายงานแสดงความเคลื่อนไหวของสินค้าคงคลังที่ถูกดำเนินการในระหว่างการเปลี่ยน


<a name="see-also"></a>ดูเพิ่มเติมที่
--------

[ข้อกำหนดเบื้องต้นสำหรับการแปลงต้นทุนมาตรฐาน](prerequisites-standard-cost-conversion.md)




