---
title: "นำเข้าข้อมูลในอดีตสำหรับการคาดการณ์ความต้องการ"
description: "เพื่อให้ได้การคาดการณ์ความต้องการที่ถูกต้อง คุณจำเป็นต้องมีข้อมูลความต้องการในอดีตสำหรับแต่ละสินค้าหรือคีย์การปันส่วนสินค้า หัวข้อนี้อธิบายวิธีการใช้เอนทิตี้ข้อมูลเพื่อนำเข้าข้อมูลความต้องการในอดีตจากระบบใด ๆ เพื่อให้คุณทราบประวัติของข้อมูลการคาดการณ์ความต้องการที่ยาวนานขึ้น"
author: YuyuScheller
manager: AnnBe
ms.date: 05/10/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.search.scope: Core, AX 7.0.0, Operations, UnifiedOperations
ms.assetid: 59c0d269-9db0-48e7-b8c7-9a388781a9ca
ms.search.region: Global
ms.author: roxanad
ms.search.validFrom: 2016-11-30
ms.dyn365.ops.version: AX 7.0.0
ms.translationtype: Human Translation
ms.sourcegitcommit: 869151f2486b7a481e4694cfb6992d0ee2cfc008
ms.openlocfilehash: 957626a283b750645adefa5176480e68cc27e4f1
ms.contentlocale: th-th
ms.lasthandoff: 06/13/2017


---

# <a name="import-historical-data-for-demand-forecasts"></a>นำเข้าข้อมูลในอดีตสำหรับการคาดการณ์ความต้องการ

[!include[banner](../includes/banner.md)]

เพื่อช่วยในการรับรองความถูกต้องของการคาดการณ์ความต้องการ คุณต้องมีข้อมูลความต้องการในอดีตที่มากเท่ากับข้อมูลที่คุณสามารถได้รับสำหรับแต่ละสินค้าหรือคีย์การปันส่วนสินค้า ถ้าข้อมูลความต้องการในอดีตยังไม่ได้ถูกนำเข้า ให้ใช้เอนทิตี้ข้อมูล **ความต้องการภายนอกในอดีต** (ReqDemPlanHistoricalExternalDemandEntity) ใน Microsoft Dynamics 365 for Finance and Operations เพื่อนำเข้า

ในพื้นที่ทำงาน **การจัดการข้อมูล** คุณสามารถดูภาพรวมของฟิลด์ทั้งหมดในเอนทิตี้ได้

1. เปิดพื้นที่ทำงาน **การจัดการข้อมูล**
2. คลิกไทล์ **เอนทิตี้ข้อมูล**
3. ค้นหารายการเอนทิตี้สำหรับ **ความต้องการภายนอกในอดีต**
4. คลิก **ฟิลด์เป้าหมาย** ฟิลด์เอนทิตี้ต่อไปนี้เป็นฟิลด์บังคับ: ไซต์ (**DeliveringSiteId**) วันที่ (**DemandDate**) ปริมาณ (**DemandQuantity**) และหมายเลขสินค้า (**ItemNumber**) หรือคีย์การปันส่วนสินค้า (**ProductAllocationKeyId**) อย่างใดอย่างหนึ่ง

เมื่อต้องการใช้เอนทิตี้ข้อมูล คุณต้องมีไฟล์ Microsoft Excel หรือไฟล์ค่าที่แบ่งด้วยเครื่องหมายจุลภาค (CSV) ที่ประกอบด้วยข้อมูลความต้องการในอดีต ตัวอย่างต่อไปนี้แสดงวิธีการนำเข้าข้อมูลจากไฟล์ CSV

## <a name="example"></a>ตัวอย่าง

คุณสามารถใช้ไฟล์ต่อไปนี้เป็นตัวอย่างได้ ดาวน์โหลด [HistoricalDemandData](https://mbs.microsoft.com/customersource/northamerica/AX/learning/documentation/how-to-articles/365OperationsDemandForecast) ไฟล์นี้ประกอบด้วยข้อมูลความต้องการในอดีตสำหรับสินค้า D0001 ซึ่งประกอบด้วยฟิลด์บังคับต่อไปนี้เท่านั้น: ไซต์ ปริมาณ และวันที่ของความต้องการ

1. เลือกบริษัทที่จะนำเข้าข้อมูลความต้องการในอดีต
2. เปิดพื้นที่ทำงาน **การจัดการข้อมูล**
3. คลิกไทล์ **นำเข้า**
4. ป้อนชื่อสำหรับโครงการนำเข้า เช่น **นำเข้าความต้องการในอดีตสำหรับสินค้า D0001**
5. ในฟิลด์ **รูปแบบข้อมูลต้นทาง** เลือกรูปแบบไฟล์ของไฟล์ที่คุณกำลังนำเข้า เมื่อต้องการนำเข้าไฟล์ HistoricalDemandData สำหรับตัวอย่างนี้ เลือก **CSV**
6. ในฟิลด์ **ชื่อเอนทิตี้** เลือก **ความต้องการภายนอกในอดีต**
7. บันทึกไฟล์ลงในคอมพิวเตอร์ของคุณ แล้วอัพโหลด
8. คลิก **นำเข้า**
9. หน้า **สรุปการดำเนินการ** เปิดขึ้นโดยอัตโนมัติ ตรวจสอบข้อมูลที่นำเข้าบนหน้า

หลังจากที่คุณนำเข้าข้อมูลความต้องการในอดีต คุณสามารถสร้างการคาดการณ์ความต้องการได้

## <a name="see-also"></a>ดูเพิ่มเติมที่

[สร้างการคาดการณ์พื้นฐานทางสถิติ](generate-statistical-baseline-forecast.md)

