---
title: "การวางแผนโหมดผสม - รวมการจัดหาแบบแยกกัน แบบกระบวนการ และแบบ lean"
description: "บทความนี้แสดงข้อมูลเกี่ยวกับการวางแผนโหมดผสม ในโหมดการวางแผนผสม แบบจำลองห่วงโซ่อุปทานของคุณจะยึดตามขั้นตอนการผลิต Microsoft Dynamics 365 for Finance and Operations ช่วยให้มั่นใจว่าขั้นตอนการผลิตเป็นไปตามแบบจำลองของคุณ โดยไม่คำนึงถึงนโยบายการจัดหาวัสดุที่เลือก (คัมบัง ใบสั่งผลิต ใบสั่งซื้อ ใบสั่งชุดงาน หรือใบสั่งโอนย้าย)"
author: YuyuScheller
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: EcoResStorageDimensionGroup, InventItemOrderSetup, ReqItemTable
audience: Application User
ms.search.scope: Core, AX 7.0.0, Operations, UnifiedOperations
ms.custom: 52931
ms.assetid: 2e8b5fd1-cee9-45da-a3ae-6961fb020b89
ms.search.region: Global
ms.search.industry: Manufacturing
ms.author: conradv
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: 869151f2486b7a481e4694cfb6992d0ee2cfc008
ms.openlocfilehash: 9dbbe540c919d27bafcc10614f308e5b6ba313f1
ms.contentlocale: th-th
ms.lasthandoff: 06/13/2017


---

# <a name="mixed-mode-planning---combine-discrete-process-and-lean-sourcing"></a>การวางแผนโหมดผสม - รวมการจัดหาแบบแยกกัน แบบกระบวนการ และแบบ lean

[!include[banner](../includes/banner.md)]


บทความนี้แสดงข้อมูลเกี่ยวกับการวางแผนโหมดผสม ในโหมดการวางแผนผสม แบบจำลองห่วงโซ่อุปทานของคุณจะยึดตามขั้นตอนการผลิต Microsoft Dynamics 365 for Finance and Operations ช่วยให้มั่นใจว่าขั้นตอนการผลิตเป็นไปตามแบบจำลองของคุณ โดยไม่คำนึงถึงนโยบายการจัดหาวัสดุที่เลือก (คัมบัง ใบสั่งผลิต ใบสั่งซื้อ ใบสั่งชุดงาน หรือใบสั่งโอนย้าย) 

คุณสามารถเลือกกลยุทธ์ของคุณทั้งหมดสำหรับการจัดหาผลิตภัณฑ์ โดยไม่คำนึงถึงโครงสร้างผลิตภัณฑ์  

ตัวอย่างเช่น คุณสามารถมีการควบคุมคัมบังในแอสเซมบลี ที่วัสดุถูกค้นหาสำหรับพื้นที่แอสเซมบลีตามใบสั่งผลิต คัมบัง การโอนย้าย ใบสั่งชุดงาน หรือชุดข้อมูลอื่นๆที่เหมาะสมสำหรับลักษณะของห่วงโซ่อุปทานของคุณ แต่คุณยังคงสามารถมีการมองเห็นได้แบบสมบูรณ์ระหว่างวัสดุ ความสามารถนี้นำไปสู่กระบวนห่วงโซ่อุปทานที่เหมาะสมที่สุดและการมองเห็นที่ได้รับการปรับปรุงในห่วงโซ่อุปทานของคุณ  

องค์ประกอบของนโยบายการจัดหาวัสดุที่ใช้ในการวางแผนหลัก ขึ้นอยู่กับมิติการจัดเก็บที่เปิดใช้งานเป็นมิติความครอบคลุม เมื่อต้องการเปิดใช้งานการวางแผนหลักเพื่อควบคุมการเติมสินค้าและการจัดหาวัสดุชนิดต่างๆของสถานที่เก็บ (ตัวอย่างเช่น ด้วยการแยกระบบการผลิตสำหรับหน่วยการผลิตที่แตกต่างกัน หรือด้วยการแยกชนิดต่างๆของวัสดุและคลังสินค้าสำเร็จรูป) เราแนะนำให้คุณเปิดใช้งานไซต์และคลังสินค้าเป็นมิติความครอบคลุม อีกทางหนึ่งคือ สามารถมีการละเว้นคลังสินค้าให้เป็นมิติความครอบคลุม ในกรณีดังกล่าว เมื่อคุณใช้การบริหารคลังสินค้าขั้นสูง การย้ายทั้งหมดภายในคลังสินค้าจะถูกควบคุมโดยงานคลังสินค้า ในขณะที่การย้ายทั้งหมดระหว่างคลังสินค้าสามารถถูกควบคุม โดยคัมบังการเบิกถอน

## <a name="supply-policies"></a>นโยบายการจัดหาวัสดุ
การวางแผนโหมดผสมของ Finance and Operations ควบคุมวิธีการจัดหาผลิตภัณฑ์และวิธีการออกความต้องการที่ได้รับซึ่งขึ้นอยู่กับการจัดหาวัสดุ (ปริมาณการใช้สินค้าจากรายการวัสดุและส่วนประกอบ \[BOM\]) ขึ้นอยู่กับชนิดของใบสั่ง ระบบจัดหาแหล่งข้อมูลวัสดุอัตโนมัติเพื่อให้ตรงกับความต้องการ  

คุณสามารถกำหนดนโยบายการจัดหาวัสดุที่ระดับผลิตภัณฑ์ หรือที่ส่วนประกอบใดๆที่สนับสนุนความต้องการของคุณ คุณกำหนดองค์ประกอบของนโยบายการจัดหาวัสดุในหน้า **การตั้งค่าใบสั่งเริ่มต้น**  

นโยบายการจัดหาวัสดุสามารถควบคุมได้โดยผลิตภัณฑ์ มิติสินค้า (โครงแบบ สี และขนาด) ไซต์ และคลังสินค้า การตั้งค่านี้ทำได้ในหน้า **ความครอบคลุมสินค้า**  

ชนิดใบสั่งเริ่มต้นควบคุมว่าการวางแผนหลักจะสร้างใบสั่งใด  

โดยไม่คำนึงถึงวิธีการออกแบบจำลองห่วงโซ่อุปทาน Finance and Operations สนับสนุนการผสมกันของนโยบายการจัดหาวัสดุของคุณ คุณสามารถมีใบสั่งผลิตที่เป็นต้นทางจากคัมบังได้ อีกทางหนึ่งคือ คุณสามารถมีใบสั่งชุดงานที่ต้องการผลิตภัณฑ์ที่ได้รับการจัดเตรียมโดยการโอนย้ายหรือโดยคัมบัง  

Finance and Operations ช่วยให้มั่นใจว่าขั้นตอนการผลิตเป็นไปตามแบบจำลอง  

มีการกำหนดคลังสินค้าแบบไดนามิกสำหรับการเบิกวัสดุที่เวลาการดำเนินงาน หลังจากที่มีการกำหนดนโยบายการจัดหาวัสดุ  

โดยทั่วไป คัมบังไม่ได้ถูกสร้างสำหรับวันที่ในอนาคต เนื่องจากคัมบังมีวงจรชีวิตที่สั้น เพื่อรักษาการมองเห็นได้อย่างสมบูรณ์ในห่วงโซ่อุปทาน เราได้แนะนำแนวคิดการวางแผนใหม่คือ "คัมบังที่มีการวางแผน" ซึ่งจะใช้ในการคำนวณความต้องการที่ได้รับมา และช่วยรับประกันว่าความต้องการถูกใช้เป็นต้นทางโดยยึดตามตรรกะเดียวกันที่ใช้เมื่อมีการสร้างคัมบังจริง  

ตรรกะเดียวกันถูกแสดงสำหรับชนิดนโยบายการจัดหาวัสดุอื่นๆทั้งหมด ดังนั้น การวางแผนวัสดุในระยะยาวจะขึ้นอยู่กับตรรกะเดียวกันกับที่คุณคาดว่าจะเรียกใช้กับใบสั่งซื้อจริงหลังจากที่มีการอนุมัติการผลิตและการจัดหาวัสดุ

## <a name="materials-allocation-crosssupply-policy--resource-consumption-on-boms"></a>นโยบายอุปทานไขว้การปันส่วนวัสดุ – ปริมาณการใช้ทรัพยากรบน BOMs
ปริมาณการใช้ทรัพยากรเป็นฟังก์ชันสำคัญใน Dynamics 365 for Operations ปริมาณการใช้ทรัพยากรเปิดใช้งานคลังสินค้าให้กับวัสดุที่เบิกสินค้าที่จะถูกเลือกแบบไดนามิก ซึ่งขึ้นอยู่กับนโยบายการจัดหาวัสดุ (ชนิดของใบสั่ง) และยังง่ายต่อการบำรุงรักษาข้อมูลพื้นฐานอีกด้วย  

ปริมาณการใช้ทรัพยากรต้องการคลังสินค้าที่มีการเบิกวัสดุที่ขึ้นอยู่กับวิธีการจัดหาผลิตภัณฑ์ กล่าวได้อีกอย่างหนึ่งว่า ขณะเวลาดำเนินงาน ระบบจะค้นหาทรัพยากรที่ควรใช้สำหรับการผลิต ขึ้นอยู่กับทรัพยากร จากนั้นระบบจะค้นหาคลังสินค้าที่จะเบิกสินค้า  

สำหรับงานที่เป็นอิสระจากนโยบายการจัดหาวัสดุ คุณไม่จำเป็นต้องเปลี่ยนแปลงข้อมูลบน BOM ถ้ามีการเปลี่ยนแปลงการจัดหาวัสดุ สำหรับการเปลี่ยนแปลงเฉพาะกิจ Finance and Operations จะตรวจสอบให้มั่นใจว่าวัสดุถูกใช้เป็นต้นทางจากคลังสินค้าที่ถูกต้อง

## <a name="process-manufacturing--the-production-type"></a>ประมวลผลการผลิต – ชนิดการผลิต
สำหรับความยืดหยุ่นแบบสมบูรณ์ในโหมดผสม เราแนะนำให้คุณใช้ชนิดการผลิต BOM สำหรับผลิตภัณฑ์ทั้งหมด จากนั้นคุณสามารถใช้ใบสั่งผลิต คัมบัง ใบสั่งโอนย้าย หรือใบสั่งซื้อเพื่อจัดหาผลิตภัณฑ์ สำหรับการประมวลผลการผลิต คุณต้องใช้ชนิดการผลิตของ **สูตร** **สินค้าร่วม** **สินค้าพลอยได้** หรือ **การวางแผนสินค้า** ไม่สามารถใช้คัมบังและใบสั่งผลิตสำหรับชนิดการผลิตเหล่านี้




