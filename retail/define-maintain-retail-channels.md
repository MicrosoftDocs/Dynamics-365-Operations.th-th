---
title: "การกำหนดและรักษาช่องทางการขายปลีก"
description: "บทความนี้แสดงภาพรวมของกระบวนการสำหรับการตั้งค่าร้านค้าที่ให้บริการจริง ซึ่งจะเรียกว่าร้านค้าปลีกใน Microsoft Dynamics 365 for Operations โดยจะมีข้อมูลเกี่ยวกับภารกิจที่คุณต้องกรอกทั้งหมดก่อน และหลังจากที่คุณตั้งค่าร้านค้าปลีก"
author: josaw1
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
ms.search.form: RetailStoreTable, RetailStoreTableListPagePreviewPane
audience: Application User
ms.search.scope: AX 7.0.0, Operations, Core, Retail
ms.custom: 16481
ms.assetid: 14496d96-1c72-43ce-a2e7-8467bab4ae46
ms.search.region: Global
ms.search.industry: Retail
ms.author: mumani
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: 6b1f91f863c8da35362ebb3036e76aa10d95ba65
ms.openlocfilehash: 2d5e8fae7c05ceb6b0bb0541d16d0f4de45d3c7e
ms.contentlocale: th-th
ms.lasthandoff: 04/26/2017


---

# <a name="define-and-maintain-retail-channels"></a>การกำหนดและรักษาช่องทางการขายปลีก

[!include[banner](includes/banner.md)]


บทความนี้แสดงภาพรวมของกระบวนการสำหรับการตั้งค่าร้านค้าที่ให้บริการจริง ซึ่งจะเรียกว่าร้านค้าปลีกใน Microsoft Dynamics 365 for Operations โดยจะมีข้อมูลเกี่ยวกับภารกิจที่คุณต้องกรอกทั้งหมดก่อน และหลังจากที่คุณตั้งค่าร้านค้าปลีก

การขายปลีกและการค้า ใน Dynamics 365 for Operations สนับสนุนช่องทางขายปลีกหลากหลายช่องทาง เช่น ร้านค้าออนไลน์ ศูนย์บริการ และร้านค้าเดินจ่าย ในการขายปลีกและการค้า ร้านค้าเดินจ่ายจะเรียกว่าร้านค้าปลีก ร้านค้าปลีกแต่ละรายการสามารถมีวิธีการชำระเงินของตนเอง กลุ่มราคา เครื่องบันทึกเงินสดการขายหน้าร้าน (POS) บัญชีกำไรขาดทุนและบัญชีค่าใช้จ่าย และพนักงาน คุณต้องตั้งค่าองค์ประกอบเหล่านี้สำหรับร้านค้าปลีกก่อนที่คุณจะสร้างร้านค้า หลังจากที่คุณสร้างร้านค้าปลีกแล้ว กำหนดผลิตภัณฑ์ที่คุณต้องการดำเนินการ คุณยังต้องกำหนดพนักงาน เครื่องบันทึกเงินสด และลูกค้าไปยังร้าน ในตอนท้าย คุณจะเพิ่มร้านค้าใหม่ไปยังลำดับชั้นขององค์กร

## <a name="setting-up-retail-stores"></a>การตั้งค่าร้านค้าปลีก
ก่อนที่คุณสามารถตั้งค่าร้านค้าปลีกใน Dynamics 365 for Operations คุณต้องกระทำตามข้อกำหนดเบื้องต้นบางข้อเสียก่อน จากนั้น คุณสามารถสร้างร้านค้าปลีก และเพิ่มรายละเอียดได้

### <a name="prerequisites"></a>ข้อกำหนดเบื้องต้น

คุณต้องดำเนินขั้นตอนต่อไปนี้ก่อนที่คุณจะสามารถตั้งงร้านค้าปลีกได้:

1.  ตั้งค่าคอนฟิกโครงสร้างองค์กรของคุณ และตั้งค่าลำดับชั้นขององค์กรสำหรับการจัดประเภทการขายปลีก การเติมสินค้า และการรายงาน
2.  ตั้งค่าคลังสินค้าที่แสดงถึงร้านค้าปลีก
3.  ตั้งค่าลำดับหมายเลขสำหรับร้านค้าปลีก ใบแจ้งยอดของร้านค้า และใบสำคัญการแจ้งยอด
4.  ตั้งค่าคอนฟิกพารามิเตอร์สำหรับร้านค้าปลีก
5.  ตั้งค่าวิธีการชำระเงินที่ร้านค้ายอมรับ
6.  เมื่อต้องการประมวลผลธุรกรรมบัตรเครดิตที่เครื่องบันทึกเงินสดการขายหน้าร้าน (POS) คุณสามารถตั้งค่าการบริการชำระเงิน
7.  ตั้งค่ากลุ่มภาษีขาย
8.  ตั้งค่าผลิตภัณฑ์ขายปลีก เนื่องจากเป็นส่วนหนึ่งของงานนี้ คุณยังตั้งค่าลำดับชั้นของผลิตภัณฑ์ขายปลีก ผลิตภัณฑ์ย่อย และการจัดประเภทผลิตภัณฑ์ได้
9.  ตั้งค่ากลุ่มราคาผลิตภัณฑ์
10. ตั้งค่าการกำหนดราคาผลิตภัณฑ์ขายปลีก เนื่องจากเป็นส่วนหนึ่งของงานนี้ คุณยังตั้งค่าการปรับปรุงราคา ส่วนลด และรอบระยะเวลาส่วนลดได้
11. ตั้งค่าพนักงาน **หมายเหตุ:** คุณต้องกำหนดชนิดของสิทธิ์ที่เหมาะสมสำหรับผู้ปฏิบัติงาน เพื่อให้สามารถลงชื่อเข้าใช้และทำงาน โดยใช้ Dynamics 365 for Operations สำหรับระบบ Retail POS
12. ตั้งค่าคอนฟิกโพรไฟล์ Retail POS เพื่อกำหนดให้กับร้านค้า งานนี้รวมหลายงานอื่น เช่น การตั้งค่าเครื่องบันทึกเงินสด การตั้งค่าโพรไฟล์ออฟไลน์ และการตั้งค่ารูปแบบใบเสร็จและโพรไฟล์

ตรวจทานงานทั้งหมดที่รวมอยู่ในข้อกำหนดเบื้องต้น และทำงานเฉพาะที่เกี่ยวข้องกับคุณ

### <a name="set-up-a-retail-store"></a>ตั้งค่าร้านค้าปลีก

หลังจากที่คุณทำงานที่เป็นข้อกำหนดเบื้องต้นเสร็จสมบูรณ์แล้ว ให้ดำเนินงานเหล่านี้เพื่อตั้งค่ารายละเอียดสำหรับร้านค้าปลีก

1.  สร้างร้านค้าปลีก
2.  กำหนดกลุ่มภาษีขายให้กับร้านค้า
3.  กำหนดวิธีการชำระเงินที่ยอมรับให้กับร้านค้า
4.  เพิ่มรายละเอียดที่คำอธิบายผลิตภัณฑ์สำหรับผลิตภัณฑ์ที่คุณเสนอในร้านค้าปลีกของคุณ ตัวอย่างเช่น คุณสามารถเพิ่มรูปแบบ rich text และรูปภาพ รายละเอียดผลิตภัณฑ์เหล่านี้จะปรากฏขึ้นในบริบทต่าง ๆ เช่น บนเครื่องบันทึกเงินสด POS หรือป้ายชื่อที่พิมพ์
5.  เพิ่มร้านค้าไปยังลำดับชั้นเริ่มต้นขององค์กรที่กำหนดตถุประสงค์ของ **การจัดประเภทการขายปลีก** , **การเติมสินค้าขายปลีก** หรือ **รายงานการขายปลีก**

### <a name="after-you-set-up-a-retail-store"></a>หลังจากที่คุณตั้งค่าร้านค้าปลีก

หลังจากที่คุณป้อนรายละเอียดสำหรับร้านค้าปลีก ให้ดำเนินงานเหล่านี้เพื่อส่งข้อมูลร้านค้าปลีกใหม่ไปยัง Retail POS:

1.  ตั้งค่าคอนฟิกเครื่องบันทึกเงินสดการขายหน้าร้าน (POS) สำหรับร้านค้า
2.  กำหนดการจัดประเภทผลิตภัณฑ์ให้กับร้านค้า
3.  ประมวลผลการจัดประเภทเพื่อสร้างรายการผลิตภัณฑ์ที่รวมอยู่ในการจัดประเภท และทำให้ผลิตภัณฑ์พร้อมใช้งานในร้านค้าปลีก
4.  ส่งข้อมูล เช่น ลำดับหมายเลข โพรไฟล์ฮาร์ดแวร์ และโครงร่างหน้าจอ POS ไปยังเครื่องบันทึกเงินสดสำหรับร้านค้าปลีก
5.  เผยแพร่ร้านค้าปลีกเพื่อส่งข้อมูลร้านค้าไปยัง Retail POS
6.  รันงานเพื่อส่งข้อมูลร้านค้าไปยัง Retail POS

## <a name="organization-hierarchies"></a>ลำดับชั้นขององค์กร
ร้านค้าปลีกใช้ลำดับชั้นขององค์กรใน Microsoft Dynamics AX ในการจัดโครงสร้างของช่องทางการขายปลีก ลำดับชั้นขององค์กรแสดงความสัมพันธ์ระหว่างองค์กรที่สร้างธุรกิจของคุณ เมื่อคุณตั้งค่าร้านค้า คุณสามารถเพิ่มร้านเหล่านั้นเข้าไปในลำดับชั้นขององค์กร ร้านค้าจะแบ่งปันข้อมูลที่ใช้สำหรับการจัดประเภท การเพิ่มเติมสินค้า และการรายงาน




